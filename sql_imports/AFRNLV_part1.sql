-- AFRNLV Part 1/11
-- Verses 1 to 3000

INSERT INTO verses (book_id, chapter, verse, text, version) VALUES
(1, 1, 1, 'In die begin het God die ganse heelal geskep, die hemel daarbo en die aarde hieronder.', 'AFRNLV'),
(1, 1, 2, 'Maar die aarde was ’n vormlose, onbewoonbare massa, en die diep waters was toegevou in duisternis. Die Gees van God het oor die oppervlakte van die water gesweef.', 'AFRNLV'),
(1, 1, 3, 'Toe beveel God: “Laat daar lig wees!” en dit was so.', 'AFRNLV'),
(1, 1, 4, 'Die lig was vir God goed. Daarop het God die lig en die donkerte van mekaar geskei.', 'AFRNLV'),
(1, 1, 5, 'God het die lig “dag” genoem en die donkerte “nag”. Dit alles het op die eerste dag gebeur.', 'AFRNLV'),
(1, 1, 6, 'God het beveel: “Laat daar skeiding kom tussen die waters!”', 'AFRNLV'),
(1, 1, 7, 'So het God die hemelkoepel gemaak wat die water bokant die aarde skei van die water onder op die aarde. Dit het alles net so gebeur.', 'AFRNLV'),
(1, 1, 8, 'God noem toe die blou koepel “hemel”. Dit het op die tweede dag gebeur.', 'AFRNLV'),
(1, 1, 9, 'God het beveel: “Laat die water op die aarde op een plek bymekaarkom sodat die droë grond te voorskyn kan kom!” Dit het presies so gebeur.', 'AFRNLV'),
(1, 1, 10, 'God noem toe die droë grond “land” en die versameling water noem Hy “see”. Ook dit was vir God goed.', 'AFRNLV'),
(1, 1, 11, 'Toe beveel God: “Laat plante uit die grond voortspruit wat saad dra en ook vrugtebome wat vrugte gee.” En dit het gebeur.', 'AFRNLV'),
(1, 1, 12, 'Die aarde het toe sulke plante voortgebring, asook vrugtebome van allerlei soorte. God het gesien dat dit goed was.', 'AFRNLV'),
(1, 1, 13, 'Dit het op die derde dag gebeur.', 'AFRNLV'),
(1, 1, 14, 'God het beveel: “Laat daar ligte wees aan die hemelkoepel sodat dag en nag onderskei kan word en dit ook kan dien as tekens om seisoene, dae en jare te bepaal.', 'AFRNLV'),
(1, 1, 15, 'Die ligte in die hemelkoepel moet ook die aarde verlig.” Dit het toe so gebeur.', 'AFRNLV'),
(1, 1, 16, 'So het God die twee groot ligte gemaak: die grootste om in die dag te skyn en die kleiner een om in die nag te skyn. Hy het ook die sterre gemaak.', 'AFRNLV'),
(1, 1, 17, 'God het hierdie ligte in die hemelkoepel geplaas om die aarde te verlig,', 'AFRNLV'),
(1, 1, 18, 'die een in die dag en die ander in die nag en ook om lig en donkerte van mekaar te skei. God het gesien dat dit goed was.', 'AFRNLV'),
(1, 1, 19, 'Dit het op die vierde dag gebeur.', 'AFRNLV'),
(1, 1, 20, 'God het verder beveel: “Laat die waters wemel van lewende wesens en laat voëls bo in die lug oor die aarde vlieg.”', 'AFRNLV'),
(1, 1, 21, 'God het die groot seediere geskep, al die verskillende soorte wesens wat in die water lewe, asook al die baie soorte voëls. God was tevrede met wat Hy gesien het.', 'AFRNLV'),
(1, 1, 22, 'God het hulle geseën deur te sê: “Wees vrugbaar, vermeerder en vul die oseane en laat die voëls op die aarde vermeerder.”', 'AFRNLV'),
(1, 1, 23, 'Dit het op die vyfde dag gebeur.', 'AFRNLV'),
(1, 1, 24, 'God het weer beveel: “Laat die aarde allerlei soorte diere oplewer: mak diere, diere wat kruip en wilde diere — almal na eie aard.” Dit het presies so gebeur.', 'AFRNLV'),
(1, 1, 25, 'So het God allerlei soorte wilde diere gemaak, mak diere en diere wat op die grond kruip. God het gesien dit was goed.', 'AFRNLV'),
(1, 1, 26, 'God sê toe: “Laat Ons ’n mens maak wat met Ons ooreenstem om te heers oor die visse in die see, oor die voëls in die lug, oor die mak diere, oor die wilde diere, en oor alles wat op die aarde kruip.”', 'AFRNLV'),
(1, 1, 27, 'God het die mens in ooreenstemming met Homself geskep; volgens sy eie beeld het God hulle geskep; manlik en vroulik het Hy hulle geskep.', 'AFRNLV'),
(1, 1, 28, 'God het hulle geseën deur te sê: “Wees vrugbaar en vermeerder en vul die aarde. Onderwerp die aarde en heers oor die visse van die see, die voëls in die lug en oor al die diere op die aarde.”', 'AFRNLV'),
(1, 1, 29, 'Verder sê God: “Let op, Ek het aan julle al die plante wat saad dra, gegee en al die bome wat vrugte en saad gee. Dit is vir julle om van te eet.', 'AFRNLV'),
(1, 1, 30, 'Maar die groen gras en plante gee Ek aan al die diere op die aarde, die voëls in die lug en die klein diertjies wat op die aarde kruip.” Dit het so gebeur.', 'AFRNLV'),
(1, 1, 31, 'God het na sy handewerk gekyk en dit was uitstekend goed. Dit alles het God op die sesde dag gemaak.', 'AFRNLV'),
(1, 2, 1, 'So is die skepping van die hemel en die aarde en alles wat daarin is, voltooi.', 'AFRNLV'),
(1, 2, 2, 'Op die sewende dag was God klaar met alles wat Hy gemaak het en Hy het op die sewende dag na al sy werk gerus.', 'AFRNLV'),
(1, 2, 3, 'God het ook die sewende dag geseën. Hy het bepaal dat dit afgesonder moet word van die ander dae omdat Hy op daardie dag gerus het nadat Hy sy skeppingswerk gedoen het.', 'AFRNLV'),
(1, 2, 4, 'Dit is dan die geskiedenis van die skepping van die hemel en die aarde. Toe die Here God die aarde en die hemel gemaak het,', 'AFRNLV'),
(1, 2, 5, 'was daar nog geen struike of groen gras op die aarde nie, want die Here God het dit nog nie laat reën nie. Daar was nog nie ’n mens wat die grond kon bewerk nie.', 'AFRNLV'),
(1, 2, 6, 'Maar water het uit die aarde opgeborrel en so is die grond natgemaak.', 'AFRNLV'),
(1, 2, 7, 'Toe vorm die Here God ’n menslike liggaam uit die stof van die aarde. Nadat Hy die asem van die lewe daarin geblaas het, het dit ’n lewende wese, die mens, geword.', 'AFRNLV'),
(1, 2, 8, 'Daarna het die Here God ’n tuin in Eden in die ooste geplant. Hy het die mens wat Hy geskape het daarin laat woon.', 'AFRNLV'),
(1, 2, 9, 'Die Here God het ook verskillende soorte bome uit die grond laat opkom. Dit was mooi bome met heerlike vrugte. Die boom van die lewe het Hy in die middel van die tuin geplant en ook die boom van kennis van wat reg en verkeerd is.', 'AFRNLV'),
(1, 2, 10, '’n Rivier wat in Eden ontspring het, het water na die tuin gebring en daar in vier strome verdeel.', 'AFRNLV'),
(1, 2, 11, 'Die een, die Pison, loop om die hele land Gawila. Dis die plek wat ryk is aan goud.', 'AFRNLV'),
(1, 2, 12, 'Die goud is van hoogstaande gehalte en daar is ook balsem en oniks.', 'AFRNLV'),
(1, 2, 13, 'Die tweede, die Gihon, vloei om die hele land Kus.', 'AFRNLV'),
(1, 2, 14, 'Die derde een, die Tigris, loop oos van Assirië verby. Die vierde is die Eufraat.', 'AFRNLV'),
(1, 2, 15, 'Die Here God het die mens in die Tuin van Eden aangestel om dit te bewerk en te versorg.', 'AFRNLV'),
(1, 2, 16, 'Maar die Here God het hom gewaarsku: “Jy is vry om van enige boom in die tuin te eet,', 'AFRNLV'),
(1, 2, 17, 'maar van die boom van kennis van reg en verkeerd mag jy nie eet nie. As jy daarvan eet, sal jy beslis sterf.”', 'AFRNLV'),
(1, 2, 18, 'Daarna sê die Here God: “Dis nie goed dat die mens alleen is nie. Ek sal vir hom ’n metgesel maak, een soos hy.”', 'AFRNLV'),
(1, 2, 19, 'Toe het die Here God uit die grond al die verskillende soorte diere en voëls gevorm. Daarop neem Hy hulle na die mens toe om te sien wat hy hulle sou noem. En die mens het vir elkeen ’n naam gegee,', 'AFRNLV'),
(1, 2, 20, 'vir al die mak diere, die voëls en wilde diere. Hy kon egter onder hulle nie een kry wat soos hy is en vir hom ’n metgesel kon wees nie.', 'AFRNLV'),
(1, 2, 21, 'Toe het die Here God die mens baie diep laat slaap. Terwyl hy slaap, vat Hy een van die mens se ribbebene en vul die plek weer op met vleis.', 'AFRNLV'),
(1, 2, 22, 'Van die ribbebeen maak die Here God toe ’n vrou en bring haar na die mens toe.', 'AFRNLV'),
(1, 2, 23, '“Uiteindelik is dit die regte metgesel!” sê die mens. “Sy is regtig deel van my. Sy sal ‘vrou’ genoem word, want sy is uit die man geneem.”', 'AFRNLV'),
(1, 2, 24, 'Dit verklaar waarom ’n man van sy pa en ma weggaan, saam met sy vrou lewe en hulle dan soos een mens word.', 'AFRNLV'),
(1, 2, 25, 'Alhoewel die mens en sy vrou sonder klere was, was hulle nie skaam vir mekaar nie.', 'AFRNLV'),
(1, 3, 1, 'Die slang was listiger as al die diere wat die Here God gemaak het. “Is dit regtig so?” vra hy vir die vrou. “Het God regtig gesê julle mag niks van die vrugte in die tuin eet nie?”', 'AFRNLV'),
(1, 3, 2, '“Natuurlik mag ons van die vrugte eet,” sê die vrou.', 'AFRNLV'),
(1, 3, 3, '“Dis net van die vrugte van die boom in die middel van die tuin wat ons nie mag eet nie of selfs aan raak nie, anders sal ons sterf.”', 'AFRNLV'),
(1, 3, 4, '“Julle sal nie sterf nie!” sê die slang.', 'AFRNLV'),
(1, 3, 5, '“God weet dat julle oë sal oopgaan wanneer julle daarvan eet. Julle sal dan net soos God wees en weet van goed en kwaad.”', 'AFRNLV'),
(1, 3, 6, 'Dit het die vrou oortuig. Wanneer sy na die boom kyk, lyk die vrugte mooi en aanloklik, geskik om ’n mens verstandig en slim te maak. Sy pluk ’n vrug van die boom, eet daarvan en gee vir haar man by haar; en hy het ook geëet.', 'AFRNLV'),
(1, 3, 7, 'Toe gaan hulle oë werklik oop en besef hulle dat hulle sonder klere is. Hulle het vyeblare aanmekaargewerk en vir hulle omgehang om hulleself toe te maak.', 'AFRNLV'),
(1, 3, 8, 'Teen die aand hoor hulle hoe die Here God in die tuin loop. Hulle kruip toe weg tussen die bome.', 'AFRNLV'),
(1, 3, 9, 'Die Here God het toe na die mens geroep: “Waar is jy?”', 'AFRNLV'),
(1, 3, 10, 'Hy antwoord: “Ek het U hoor aankom in die tuin en gaan wegkruip. Ek was bang omdat ek sonder klere is.”', 'AFRNLV'),
(1, 3, 11, '“Wie het vir jou gesê dat jy sonder klere is?” vra die Here God. “Het jy dan van die boom geëet wat Ek jou beveel het om nie te eet nie?”', 'AFRNLV'),
(1, 3, 12, '“Ja,” erken die mens, “dit was die vrou wat U aan my gegee het wat die vrugte vir my aangebied het, en toe het ek daarvan geëet.”', 'AFRNLV'),
(1, 3, 13, 'Daarop vra die Here God vir die vrou: “Hoe kon jy so ’n ding doen?” “Die slang het my bedrieg,” antwoord sy. “Dis hoekom ek geëet het.”', 'AFRNLV'),
(1, 3, 14, 'Toe sê die Here God vir die slang: “Omdat jy dit gedoen het, is jy vervloek onder al die diere op die aarde. Op jou pens sal jy seil en stof sal jy eet so lank as wat jy lewe.', 'AFRNLV'),
(1, 3, 15, 'Van nou af sal jy en die vrou vyande wees. Dit geld ook vir jou nageslag en haar nageslag. Haar nageslag sal jou kop inslaan en jy sal hom noodlottig aan die hakskeen byt.”', 'AFRNLV'),
(1, 3, 16, 'Vir die vrou sê Hy: “Ek sal jou swangerskap moeilik maak; met pyn en lyding sal jy kinders in die wêreld bring. Jou begeerte sal na jou man wees, maar hy sal oor jou heers.”', 'AFRNLV'),
(1, 3, 17, 'Vir die mens sê Hy: “Jy het jou deur jou vrou laat ompraat en van die vrugte geëet wat Ek jou verbied het om te doen. Daarom vervloek Ek die grond. Jou hele lewe lank sal jy met swaarkry sukkel om ’n bestaan daaruit te maak.', 'AFRNLV'),
(1, 3, 18, 'Dit sal vir jou dorings en dissels oplewer en jy sal van die plante van die veld eet.', 'AFRNLV'),
(1, 3, 19, 'Jou hele lewe lank, tot die einde van jou dae, sal jy met moeite werk om iets te hê om te eet. Aan die einde van jou lewe sal jy weer terugkeer na die grond waaruit jy geneem is. Want jy is van stof gemaak en jy sal weer stof word.”', 'AFRNLV'),
(1, 3, 20, 'Die mens het sy vrou Eva genoem omdat sy die moeder sou word van alle mense op die hele aarde.', 'AFRNLV'),
(1, 3, 21, 'Toe het die Here God vir die mens en sy vrou klere van vel gemaak en hulle dit laat aantrek.', 'AFRNLV'),
(1, 3, 22, 'Daarna sê die Here God: “Die mens het nou soos een van Ons geword deurdat hulle ook weet van goed en kwaad. Wat sal gebeur as hulle van die vrugte van die boom van die lewe vat en eet? Hulle sal dan vir altyd lewe!”', 'AFRNLV'),
(1, 3, 23, 'Die Here God het daarom die mens uit die Tuin van Eden weggestuur om die grond te gaan bewerk waaruit hy geneem is.', 'AFRNLV'),
(1, 3, 24, 'Nadat die Here God hulle uit die tuin verban het, het Hy gerubs oos van Eden aangestel om met ’n vlammende swaard, wat heen en weer beweeg, die toegang tot die boom van die lewe te bewaak.', 'AFRNLV'),
(1, 4, 1, 'Die mens het by sy vrou, Eva, geslaap en sy het swanger geword. Sy het geboorte gegee aan Kain. Sy sê toe: “Met die hulp van die Here het ek ’n man voortgebring!”', 'AFRNLV'),
(1, 4, 2, 'Daarna het sy geboorte gegee aan sy broer Abel. Toe hulle groot was, het Abel ’n veeboer geword en Kain ’n landbouer.', 'AFRNLV'),
(1, 4, 3, 'Toe oestyd aanbreek, het Kain uit die opbrengs van sy landerye ’n offer vir die Here gebring.', 'AFRNLV'),
(1, 4, 4, 'Abel het die beste uit sy lammers, die eerstelinge van die seisoen, en van hulle vet as offer gebring. Die Here het Abel en sy offer aanvaar,', 'AFRNLV'),
(1, 4, 5, 'maar nie dié van Kain nie. Daaroor was Kain baie kwaad en neerslagtig.', 'AFRNLV'),
(1, 4, 6, '“Hoekom is jy so kwaad?” vra die Here vir hom. “Hoekom hang jou gesig so?', 'AFRNLV'),
(1, 4, 7, 'Is daar nie aanvaarding vir jou as jy reg optree nie? Maar as jy weier om reg te doen, moet jy oppas! Sonde hurk by die deur om jou te oorweldig, maar jy moet dit oorwin.”', 'AFRNLV'),
(1, 4, 8, 'Kain het met sy broer Abel gepraat en terwyl hulle in die veld was, het Kain sy broer Abel aangeval en hom doodgeslaan.', 'AFRNLV'),
(1, 4, 9, 'Daarna vra die Here vir Kain: “Waar is Abel jou broer?” “Ek weet nie!” is sy skerp antwoord. “Ek is mos nie sy oppasser nie!”', 'AFRNLV'),
(1, 4, 10, 'Maar die Here sê vir hom: “Wat het jy nou aangevang? Die bloed van jou broer roep na My daar waar dit op die grond geval het!', 'AFRNLV'),
(1, 4, 11, 'Daarom word jy verban van die grond wat jou broer se bloed uit jou hand ontvang het.', 'AFRNLV'),
(1, 4, 12, 'Dit sal nie meer vir jou ’n goeie oes lewer nie, al werk jy hoe hard daarvoor. Van nou af sal jy ’n vlugteling en ’n swerwer op aarde wees.”', 'AFRNLV'),
(1, 4, 13, 'Kain antwoord die Here: “My straf is te groot om te dra!', 'AFRNLV'),
(1, 4, 14, 'U het my verban van my grond af en uit u teenwoordigheid. U het my ’n swerwende vlugteling op aarde gemaak. Elkeen wat my teëkom, sal my wil doodmaak!”', 'AFRNLV'),
(1, 4, 15, 'Die Here antwoord hom: “Nee, hulle sal jou nie doodmaak nie, want enigiemand wat jou doodmaak, sal sewe maal gestraf word.” Toe sit die Here God ’n teken aan hom sodat niemand wat hom teëkom hom sal doodmaak nie.', 'AFRNLV'),
(1, 4, 16, 'Kain het van die Here God se teenwoordigheid af weggegaan en in die land Nod, oos van Eden, gaan woon.', 'AFRNLV'),
(1, 4, 17, 'Kain het by sy vrou geslaap, sy het swanger geword en geboorte gegee aan Henog. Kain het ’n stad gebou en dit vernoem na sy seun Henog.', 'AFRNLV'),
(1, 4, 18, 'Henog was die pa van Irad. Irad was die pa van Megujael. Megujael was die pa van Metusael. Metusael was die pa van Lameg.', 'AFRNLV'),
(1, 4, 19, 'Lameg het met twee vroue, Ada en Silla, getrou.', 'AFRNLV'),
(1, 4, 20, 'Ada was die ma van Jabal. Hy was die voorvader van die veeboere wat in tente gewoon het.', 'AFRNLV'),
(1, 4, 21, 'Die naam van sy broer was Jubal. Hy was die voorvader van die musikante wat op die harp en die fluit gespeel het.', 'AFRNLV'),
(1, 4, 22, 'Tubal-Kain was die seun van Silla. Hy was die voorvader van die metaalwerkers wat instrumente uit koper en yster gemaak het. Sy suster se naam was Naäma.', 'AFRNLV'),
(1, 4, 23, 'Op ’n dag sê Lameg vir sy twee vroue Ada en Silla: “Vroue van Lameg, hoor wat ek vir julle sê! Luister na wat ek sê. ’n Man wat my wond, maak ek dood, ja, selfs ’n jong man wat my aanval.', 'AFRNLV'),
(1, 4, 24, 'Kain se dood sal sewe maal gewreek word, maar Lameg s’n 77 maal!”', 'AFRNLV'),
(1, 4, 25, 'Adam het weer by sy vrou geslaap en sy het ’n seun in die wêreld gebring. Sy het hom Set genoem, want sy het gesê: “God het vir my ’n ander seun gegee in die plek van Abel wat deur Kain doodgemaak is.”', 'AFRNLV'),
(1, 4, 26, 'Ook Set het ’n seun gehad wat hy Enos genoem het. In hierdie tyd het die mense die Here begin aanbid.', 'AFRNLV'),
(1, 5, 1, 'Die volgende is ’n lys van Adam se afstammelinge. Toe God mense geskep het, het Hy hulle na sy beeld gemaak.', 'AFRNLV'),
(1, 5, 2, 'Hy het hulle manlik en vroulik gemaak. Hy het hulle toe “mens” genoem en hulle geseën.', 'AFRNLV'),
(1, 5, 3, 'Toe Adam 130 jaar oud was, is sy seun Set gebore. Hy was die ewebeeld van sy pa.', 'AFRNLV'),
(1, 5, 4, 'Ná die geboorte van Set het Adam nog 800 jaar gelewe. Hy het ook ander seuns en dogters gehad.', 'AFRNLV'),
(1, 5, 5, 'Hy was 930 jaar oud toe hy dood is.', 'AFRNLV'),
(1, 5, 6, 'Toe Set 105 jaar oud was, is sy seun Enos gebore.', 'AFRNLV'),
(1, 5, 7, 'Ná die geboorte van Enos het Set nog 807 jaar gelewe. Hy het ook ander seuns en dogters gehad.', 'AFRNLV'),
(1, 5, 8, 'Hy was 912 jaar oud toe hy dood is.', 'AFRNLV'),
(1, 5, 9, 'Toe Enos 90 jaar oud was, is sy seun Kenan gebore.', 'AFRNLV'),
(1, 5, 10, 'Ná die geboorte van Kenan het Enos nog 815 jaar gelewe. Hy het ook ander seuns en dogters gehad.', 'AFRNLV'),
(1, 5, 11, 'Hy was 905 jaar oud toe hy dood is.', 'AFRNLV'),
(1, 5, 12, 'Toe Kenan 70 jaar oud was, is sy seun Mahalalel gebore.', 'AFRNLV'),
(1, 5, 13, 'Ná die geboorte van Mahalalel het Kenan nog 840 jaar gelewe. Hy het ook ander seuns en dogters gehad.', 'AFRNLV'),
(1, 5, 14, 'Hy was 910 jaar oud toe hy dood is.', 'AFRNLV'),
(1, 5, 15, 'Toe Mahalalel 65 jaar oud was, is sy seun Jered gebore.', 'AFRNLV'),
(1, 5, 16, 'Ná die geboorte van Jered het Mahalalel nog 830 jaar gelewe. Hy het ook ander seuns en dogters gehad.', 'AFRNLV'),
(1, 5, 17, 'Hy was 895 jaar oud toe hy dood is.', 'AFRNLV'),
(1, 5, 18, 'Toe Jered 162 jaar oud was, is sy seun Henog gebore.', 'AFRNLV'),
(1, 5, 19, 'Ná die geboorte van Henog het Jered nog 800 jaar gelewe. Hy het ook ander seuns en dogters gehad.', 'AFRNLV'),
(1, 5, 20, 'Hy was 962 jaar oud toe hy dood is.', 'AFRNLV'),
(1, 5, 21, 'Toe Henog 65 jaar oud was, is sy seun Metusalag gebore.', 'AFRNLV'),
(1, 5, 22, 'Ná die geboorte van Metusalag het Henog nog 300 jaar in ’n noue verhouding met God gelewe. Hy het ook ander seuns en dogters gehad.', 'AFRNLV'),
(1, 5, 23, 'Hy het altesaam 365 jaar gelewe.', 'AFRNLV'),
(1, 5, 24, 'Hy het sy lewe lank baie naby aan God gelewe. Toe het hy verdwyn, want God het hom weggeneem.', 'AFRNLV'),
(1, 5, 25, 'Toe Metusalag 187 jaar oud was, is sy seun Lameg gebore.', 'AFRNLV'),
(1, 5, 26, 'Ná die geboorte van Lameg het Metusalag nog 782 jaar gelewe. Hy het ook ander seuns en dogters gehad.', 'AFRNLV'),
(1, 5, 27, 'Hy was 969 jaar oud toe hy dood is.', 'AFRNLV'),
(1, 5, 28, 'Toe Lameg 182 jaar oud was, is sy seun Noag gebore.', 'AFRNLV'),
(1, 5, 29, 'Lameg het hierdie seun Noag genoem, want hy het gesê: “Hy sal ons opbeur in die vermoeiende handewerk wat ons moet doen op die grond wat die Here vervloek het.”', 'AFRNLV'),
(1, 5, 30, 'Ná die geboorte van Noag het Lameg nog 595 jaar gelewe. Hy het ook ander seuns en dogters gehad.', 'AFRNLV'),
(1, 5, 31, 'Hy was 777 jaar oud toe hy dood is.', 'AFRNLV'),
(1, 5, 32, 'Toe Noag 500 jaar oud was, het hy drie seuns gehad, naamlik Sem, Gam en Jafet.', 'AFRNLV'),
(1, 6, 1, 'Mettertyd het die mense op die aarde baie vermeerder. Daar is ook dogters vir hulle gebore.', 'AFRNLV'),
(1, 6, 2, 'Die godeseuns het opgemerk hoe mooi die dogters van die mense was. Hulle het van hulle as vroue gekies.', 'AFRNLV'),
(1, 6, 3, 'Toe sê die Here: “My gees sal nie vir altyd in die mensdom wees nie, want hulle is sterflik. Voortaan sal hulle leeftyd hoogstens 120 jaar wees.”', 'AFRNLV'),
(1, 6, 4, 'In daardie tyd en ook daarna, was daar reuse op die aarde, want telkens wanneer die godeseuns gemeenskap met die vroue uit die menslike geslag gehad het, is kinders gebore wat helde geword het en wat in die ou legendes vermeld word.', 'AFRNLV'),
(1, 6, 5, 'Die Here het die omvang van die boosheid van die mensdom op aarde raakgesien. Hy het opgemerk dat hulle gedagtes gedurig sleg was.', 'AFRNLV'),
(1, 6, 6, 'Die Here was spyt dat Hy die mens op die aarde gemaak het. Dit het Hom diep bedroef.', 'AFRNLV'),
(1, 6, 7, 'Daarom sê die Here: “Ek sal die mensheid wat Ek gemaak het heeltemal uitwis van die aarde. Saam met hulle sal Ek ook al die diere, klein en groot, asook die voëls vernietig, want Ek is spyt dat Ek hulle gemaak het.”', 'AFRNLV'),
(1, 6, 8, 'Maar die Here was Noag goedgesind.', 'AFRNLV'),
(1, 6, 9, 'Wat volg, is die geskiedenis van Noag. Noag was ’n opregte man, die enigste onberispelike persoon in daardie tyd. Hy het God se wil deurgaans uitgeleef en ’n noue verhouding met Hom gehad.', 'AFRNLV'),
(1, 6, 10, 'Noag het drie seuns gehad, naamlik Sem, Gam en Jafet.', 'AFRNLV'),
(1, 6, 11, 'Teen hierdie tyd was die aarde volgens die oordeel van God korrup en vol geweld.', 'AFRNLV'),
(1, 6, 12, 'God het al hierdie korrupsie in die wêreld gesien. Oral waar Hy gekyk het, was daar geweld en bederf.', 'AFRNLV'),
(1, 6, 13, 'Daarop sê God vir Noag: “Ek het besluit om alle lewende wesens te vernietig, want dis as gevolg van hulle dat die aarde vol geweld is. Ek gaan hulle almal verseker tot niet maak.', 'AFRNLV'),
(1, 6, 14, 'Jy moet ’n groot ark van goferhout maak met verskillende vertrekke binne-in. Verseël dit binne en buite met teer.', 'AFRNLV'),
(1, 6, 15, 'Dit moet 135 meter lank, 22,5 meter breed en 13,5 meter hoog wees.', 'AFRNLV'),
(1, 6, 16, 'Voorsien dit van ’n dak waarvan die nok 45 sentimeter hoog is. Dit moet drie verdiepings hê en ’n deur aan die kant.', 'AFRNLV'),
(1, 6, 17, '“Let op! Ek gaan vloedwaters oor die aarde laat kom wat elke lewende wese onder die son sal uitwis. Alles op aarde sal doodgaan.', 'AFRNLV'),
(1, 6, 18, 'Maar met jou maak Ek ’n verbond. Jy, jou vrou, jou seuns en hulle vroue moet ingaan in die ark.', 'AFRNLV'),
(1, 6, 19, 'Van elke soort dier moet jy ’n paar — ’n mannetjie en ’n wyfie — in die ark besorg sodat hulle saam met jou die vloed kan oorleef.', 'AFRNLV'),
(1, 6, 20, 'Twee van elke soort voël en dier, klein en groot, sal na jou toe kom. Jy moet hulle in die ark aan die lewe hou.', 'AFRNLV'),
(1, 6, 21, 'Maak seker dat jy genoeg kos inlaai vir jou gesin en vir al die diere.”', 'AFRNLV'),
(1, 6, 22, 'Noag het presies gemaak soos God hom beveel het.', 'AFRNLV'),
(1, 7, 1, 'Die Here het vir Noag gesê: “Jy en jou gesin moet in die ark ingaan, want onder al die mense op die aarde is dit jy alleen wat opreg lewe.', 'AFRNLV'),
(1, 7, 2, 'Jy moet ook sewe mannetjies en sewe wyfies van elke diersoort wat Ek goedgekeur het as geskik om te eet en te offer saamvat. Neem ook een mannetjie en een wyfie uit elk van die ander diersoorte.', 'AFRNLV'),
(1, 7, 3, 'So ook moet jy sewe mannetjies en sewe wyfies van elke voëlsoort neem om hulle voortplanting op die aarde te verseker.', 'AFRNLV'),
(1, 7, 4, 'Oor sewe dae sal Ek dit vir 40 dae en 40 nagte aanmekaar laat reën sodat alles wat Ek geskep het, van die aarde uitgewis word.”', 'AFRNLV'),
(1, 7, 5, 'Noag het die opdrag van die Here uitgevoer.', 'AFRNLV'),
(1, 7, 6, 'Hy was 600 jaar oud toe die vloed begin het.', 'AFRNLV'),
(1, 7, 7, 'Hy, sy vrou, sy seuns en hulle vroue het aan boord gegaan om die vloed te oorleef.', 'AFRNLV'),
(1, 7, 8, 'Saam met hulle was daar diere van alle soorte: dié wat geëet en vir offers gebruik kon word, dié wat nie daarvoor goedgekeur was nie, asook van al die voëls en ander klein diertjies wat op die aarde kruip.', 'AFRNLV'),
(1, 7, 9, 'Hulle het in pare, mannetjies en wyfies, na Noag by die ark gekom net soos God vir Noag beveel het.', 'AFRNLV'),
(1, 7, 10, '’n Week later het die groot vloed losgebreek en die aarde oordek.', 'AFRNLV'),
(1, 7, 11, 'Op die sewentiende dag van die tweede maand, tydens Noag se seshonderdste jaar, het die onderaardse waters oopgebars. Die reën het ook in strome begin neerstort', 'AFRNLV'),
(1, 7, 12, 'vir 40 dae en nagte aanmekaar.', 'AFRNLV'),
(1, 7, 13, 'Op daardie selfde dag het Noag en sy vrou, saam met sy seuns, Sem, Gam en Jafet, asook hulle vroue, aan boord gegaan.', 'AFRNLV'),
(1, 7, 14, 'Saam met hulle op die ark was daar mak diere, wilde diere, klein kruipende diere, voëls en vlieënde insekte van alle soorte.', 'AFRNLV'),
(1, 7, 15, 'Van alles wat leef, het twee-twee saam met Noag op die ark gegaan.', 'AFRNLV'),
(1, 7, 16, 'Dit was mannetjies en wyfies soos God beveel het. Toe het die Here die deur van die ark agter hulle toegesluit.', 'AFRNLV'),
(1, 7, 17, 'Dit het 40 dae lank gereën en soos die waters vermeerder het, het dit die ark hoog bokant die grond opgelig.', 'AFRNLV'),
(1, 7, 18, 'Die water het al meer geword en al hoër gestyg en die ark het daarop begin dryf.', 'AFRNLV'),
(1, 7, 19, 'Die water het selfs so hoog gestyg dat die hoogste berge op die aarde onder water was.', 'AFRNLV'),
(1, 7, 20, 'Die water het tot byna sewe meter bokant die hoogste berg gestyg.', 'AFRNLV'),
(1, 7, 21, 'Alles wat op die aarde lewe, het vergaan — die voëls, mak diere, wilde diere, die klein kruipende diere en al die mense.', 'AFRNLV'),
(1, 7, 22, 'Alles wat asemhaal op die droë grond het doodgegaan.', 'AFRNLV'),
(1, 7, 23, 'Elke lewende wese op die aarde is uitgewis — mense, groot en klein diere en voëls. Hulle is almal dood. Net Noag en hulle wat saam met hom in die ark was, het oorleef.', 'AFRNLV'),
(1, 7, 24, 'Die aarde was 150 dae lank onder water.', 'AFRNLV'),
(1, 8, 1, 'Maar God het gedink aan Noag en al die mense en diere by hom in die ark. Hy het ’n sterk wind oor die water laat waai en die watervloed het begin afneem.', 'AFRNLV'),
(1, 8, 2, 'Die onderaardse waterbronne het opgehou om uit te borrel en die stortreën het bedaar.', 'AFRNLV'),
(1, 8, 3, 'Geleidelik het die vloedwaters gesak. Na 150 dae het die watervlak só gesak', 'AFRNLV'),
(1, 8, 4, 'dat die ark op die Araratberge vasgesit het, vyf maande nadat dit begin reën het.', 'AFRNLV'),
(1, 8, 5, 'Twee en ’n halwe maande later het ander bergspitse sigbaar geword namate die water gesak het.', 'AFRNLV'),
(1, 8, 6, '40 dae later het Noag die venster wat hy in die ark gemaak het, oopgemaak', 'AFRNLV'),
(1, 8, 7, 'en ’n kraai uitgelaat. Die kraai het heen en weer gevlieg totdat die aarde droog was.', 'AFRNLV'),
(1, 8, 8, 'Daarna het hy ’n duif uitgelaat om te kyk of daar enige droë grond was.', 'AFRNLV'),
(1, 8, 9, 'Maar die duif kon nêrens gaan sit nie omdat die water nog te hoog was. Daarom het dit na die ark toe teruggekom. Noag het sy hand uitgesteek, die duif gevang en dit weer in die ark ingebring.', 'AFRNLV'),
(1, 8, 10, 'Sewe dae later het Noag weer die duif uitgelaat.', 'AFRNLV'),
(1, 8, 11, 'Teen die aand was die duif weer daar met ’n vars olyfblaar in die bek. Noag het besef dat die water nou al heelwat gesak het.', 'AFRNLV'),
(1, 8, 12, '’n Week later het hy nog ’n keer die duif uitgelaat, maar hierdie keer het dit nie na hom toe teruggekom nie.', 'AFRNLV'),
(1, 8, 13, 'Toe Noag 601 jaar oud was, tien en ’n half maande nadat die vloed begin het, het Noag die luik van die ark oopgemaak en gesien dat die aarde besig was om droog te word.', 'AFRNLV'),
(1, 8, 14, 'Nog twee maande het verbygegaan en uiteindelik was die aarde droog genoeg.', 'AFRNLV'),
(1, 8, 15, 'Toe sê God vir Noag:', 'AFRNLV'),
(1, 8, 16, '“Gaan nou uit die ark, jy en jou gesin.', 'AFRNLV'),
(1, 8, 17, 'Laat al die diere en voëls uit sodat hulle kan vermeerder en oor die aarde versprei.”', 'AFRNLV'),
(1, 8, 18, 'Noag en sy vrou, sy seuns en hulle vroue het toe uit die ark gegaan,', 'AFRNLV'),
(1, 8, 19, 'asook al die verskillende soorte diere en voëls.', 'AFRNLV'),
(1, 8, 20, 'Noag bou toe ’n altaar vir die Here en offer daarop van die diere en voëls wat vir hierdie doel bestem was.', 'AFRNLV'),
(1, 8, 21, 'Die Here het die offer aanvaar en vir Homself gesê: “Ek sal nooit weer die aarde vervloek weens die mens se oortredings nie. Immers, die mens se gedagtes is boos van sy jeug af. Ek sal nooit weer al die lewende wesens so vernietig nie.', 'AFRNLV'),
(1, 8, 22, 'So lank as die aarde bestaan, só lank sal saaityd en oestyd, koue en hitte, winter en somer, dag en nag bly voortbestaan.”', 'AFRNLV'),
(1, 9, 1, 'God het Noag en sy seuns geseën en vir hulle gesê: “Julle moet meer word deur baie kinders te hê en so die aarde te vul.', 'AFRNLV'),
(1, 9, 2, 'Al die diere, groot en klein, asook al die voëls en visse sal vir julle bang wees. Ek stel hulle tot julle beskikking.', 'AFRNLV'),
(1, 9, 3, 'Benewens die groen plante mag julle hulle ook eet.', 'AFRNLV'),
(1, 9, 4, 'Maar geen dier mag geëet word sonder dat die lewensbloed eers uitgeloop het nie.', 'AFRNLV'),
(1, 9, 5, 'Wanneer ’n mens doodgemaak word, eis Ek rekenskap, of dit nou ’n dier is of ’n medemens wat dit veroorsaak. Elkeen wat sy medemens doodmaak, moet met die dood gestraf word.', 'AFRNLV'),
(1, 9, 6, 'Iemand wat ’n mens doodmaak, moet beslis self ook doodgemaak word omdat God die mens na sy beeld gemaak het.', 'AFRNLV'),
(1, 9, 7, 'Soos reeds gesê, moet julle meer word deur baie kinders te hê sodat julle die aarde kan vul.”', 'AFRNLV'),
(1, 9, 8, 'God het met Noag en sy seuns gepraat:', 'AFRNLV'),
(1, 9, 9, '“Ek sluit ’n verbond met julle en julle nageslag,', 'AFRNLV'),
(1, 9, 10, 'asook met die diere wat saam met julle is: die voëls en mak diere en wilde diere, met almal wat uit die ark gekom het.', 'AFRNLV'),
(1, 9, 11, 'Ek onderneem dat Ek nooit weer ’n vloed sal stuur om alles wat lewe dood te maak en die aarde te verwoes nie.”', 'AFRNLV'),
(1, 9, 12, 'God het bygevoeg: “Om dit te bevestig, gee Ek aan julle en alle lewende wesens ’n teken van hierdie onderneming wat vir altyd sal geld.', 'AFRNLV'),
(1, 9, 13, 'Die reënboog wat Ek in die wolke gesit het, sal die teken wees van hierdie blywende ooreenkoms met die aarde.', 'AFRNLV'),
(1, 9, 14, 'Wanneer Ek die wolke in die lug laat saampak en die reënboog verskyn,', 'AFRNLV'),
(1, 9, 15, 'sal dit My herinner aan my verbond met julle en alle lewende wesens dat daar nooit weer ’n vloed sal wees wat alle lewe vernietig nie.', 'AFRNLV'),
(1, 9, 16, '“Sodra Ek die reënboog in die wolke sien, sal Ek herinner word aan die blywende verbond tussen My en alle lewende wesens op aarde.”', 'AFRNLV'),
(1, 9, 17, 'God het dit vir Noag herhaal: “Dit is die teken van my verbond wat Ek met alle lewende wesens op aarde aangegaan het.”', 'AFRNLV'),
(1, 9, 18, 'Sem, Gam (die pa van Kanaän) en Jafet, die drie seuns van Noag, het saam met hulle pa uit die ark gekom.', 'AFRNLV'),
(1, 9, 19, 'Al die mense in die wêreld stam af van hierdie drie seuns.', 'AFRNLV'),
(1, 9, 20, 'Ná die vloed het Noag die grond bewerk en ’n wingerd geplant.', 'AFRNLV'),
(1, 9, 21, 'Op ’n dag het Noag van die wyn gedrink wat hy gemaak het, dronk geword en sonder klere in sy tent gelê.', 'AFRNLV'),
(1, 9, 22, 'Gam, Kanaän se pa, het dit gesien en buite vir sy broers gaan vertel.', 'AFRNLV'),
(1, 9, 23, 'Sem en Jafet vat toe ’n kledingstuk en hou dit agter hulle skouers, loop agteruit in die tent en bedek hulle pa. Hulle het nie agtertoe gekyk nie omdat hulle nie hulle pa in daardie toestand wou sien nie.', 'AFRNLV'),
(1, 9, 24, 'Toe Noag weer nugter was, kom hy agter wat sy jongste seun gedoen het', 'AFRNLV'),
(1, 9, 25, 'en sê: “Vervloek is Kanaän! Hy sal die slaaf wees van die slawe van sy broers.”', 'AFRNLV'),
(1, 9, 26, 'Noag sê ook: “Prys die Here, die God van Sem! Kanaän sal Sem se slaaf wees.', 'AFRNLV'),
(1, 9, 27, 'God sal vir Jafet ruimte gee om in te woon, en ook vrede met Sem; en Kanaän sal ook sy slaaf wees.”', 'AFRNLV'),
(1, 9, 28, 'Ná die vloed het Noag nog 350 jaar gelewe.', 'AFRNLV'),
(1, 9, 29, 'Hy was 950 jaar oud toe hy dood is.', 'AFRNLV'),
(1, 10, 1, 'Die volgende is ’n lys van die nakomelinge van Noag se drie seuns, Sem, Gam en Jafet, ná die vloed.', 'AFRNLV'),
(1, 10, 2, 'Die nageslag van Jafet was Gomer, Magog, die Mediërs, die Grieke, Tubal, Mesek en Tiras.', 'AFRNLV'),
(1, 10, 3, 'Die nageslag van Gomer was Askenas, Rifat en Togarma.', 'AFRNLV'),
(1, 10, 4, 'Die nageslag van die Grieke was Elisa, Tarsis, die Kittiërs en die Rodaners.', 'AFRNLV'),
(1, 10, 5, 'Hulle nageslag het seevaarders in verskillende lande geword. Elke stam het sy eie taal gehad.', 'AFRNLV'),
(1, 10, 6, 'Die nageslag van Gam was Kus, Egipte, Put en Kanaän.', 'AFRNLV'),
(1, 10, 7, 'Die nageslag van Kus was Seba, Gawila, Sabta, Rama en Sabteka. Die nageslag van Rama was Skeba en Dedan.', 'AFRNLV'),
(1, 10, 8, 'Een van Kus se nakomelinge was Nimrod, die eerste krygsman op aarde.', 'AFRNLV'),
(1, 10, 9, 'Hy was ’n voortreflike jagter voor die Here. Sy naam het soos ’n spreekwoord geword en mense het gesê: “Soos Nimrod, die beroemde jagter voor die Here.”', 'AFRNLV'),
(1, 10, 10, 'Met die stede Babel, Erek, Akkad en Kalne het hy die grondslag vir sy ryk in Sinar gelê.', 'AFRNLV'),
(1, 10, 11, 'Daarvandaan het hy sy ryk na Assirië toe uitgebrei. Daar het hy Nineve, Regobot-Ir en Kalag gebou.', 'AFRNLV'),
(1, 10, 12, 'Tussen Nineve en Kalag het hy ook Resen, wat ’n groot stad was, gebou.', 'AFRNLV'),
(1, 10, 13, 'Egipte was die voorvader van die Ludeërs, Anammers, Lehabeërs, Naftoagiete,', 'AFRNLV'),
(1, 10, 14, 'Patrosane, Kaslugiete en Kaftoriete uit wie die Filistyne afgestam het.', 'AFRNLV'),
(1, 10, 15, 'Kanaän se oudste seun was Sidon, die voorvader van die Sidoniërs. Kanaän was ook die voorvader van die Hetiete,', 'AFRNLV'),
(1, 10, 16, 'Jebusiete, Amoriete, Girgasiete,', 'AFRNLV'),
(1, 10, 17, 'Hewiete, Erekiete, Siniete,', 'AFRNLV'),
(1, 10, 18, 'Arwadters, Semariërs en Hamatiete.', 'AFRNLV'),
(1, 10, 19, 'Mettertyd het stamme van die Kanaäniete versprei en het die grense vanaf Sidon tot by Gasa gestrek op pad na Gerar toe en in die rigting van Sodom, Gomorra, Adma en Sebojim, by Lesa.', 'AFRNLV'),
(1, 10, 20, 'Dit was die nakomelinge van Gam, aangedui volgens hulle stamme, tale, onderskeie gebiede en nasies.', 'AFRNLV'),
(1, 10, 21, 'Vir Sem, wie se ouer broer Jafet was, is daar ook kinders gebore. Sem was die voorvader van die Hebreërs.', 'AFRNLV'),
(1, 10, 22, 'Sem se nageslag was Elam, Assur, Arpaksad, Lud en Aram.', 'AFRNLV'),
(1, 10, 23, 'Die nakomelinge van Aram was Us, Gul, Geter en Mas.', 'AFRNLV'),
(1, 10, 24, 'Arpaksad was die voorvader van Selag en Selag was die voorvader van Heber.', 'AFRNLV'),
(1, 10, 25, 'Heber het twee seuns gehad. Die eerste was Peleg (“verdeling”), want in daardie tyd is die mense verdeel en het hulle oor die aarde versprei. Sy broer se naam was Joktan.', 'AFRNLV'),
(1, 10, 26, 'Joktan was die voorvader van Almodad, Selef, Gasarmawet, Jerag,', 'AFRNLV'),
(1, 10, 27, 'Hadoram, Usal, Dikla,', 'AFRNLV'),
(1, 10, 28, 'Obal, Abimael, Skeba,', 'AFRNLV'),
(1, 10, 29, 'Ofir, Gawila en Jobab.', 'AFRNLV'),
(1, 10, 30, 'Die nakomelinge van Joktan het gewoon in die gebied vanaf Mesa na die oostelike heuwels van Sefar.', 'AFRNLV'),
(1, 10, 31, 'Dit was die nakomelinge van Sem, aangedui volgens hulle stamme, tale, onderskeie gebiede en nasies.', 'AFRNLV'),
(1, 10, 32, 'Dit is die geskiedenis oor die afstammelinge van Noag se seuns, aangedui volgens hulle afstamming en onderskeie nasies. Dit is die stamme waaruit die nasies wat ná die vloed oor die aarde versprei het, afkomstig was.', 'AFRNLV'),
(1, 11, 1, 'Daar was ’n tyd toe die hele wêreld net een taal gepraat het en dieselfde woorde gebruik het.', 'AFRNLV'),
(1, 11, 2, 'Soos wat die mense se woongebied ooswaarts uitgebrei het, het hulle op ’n vlakte in die land Sinar afgekom en daar gaan woon.', 'AFRNLV'),
(1, 11, 3, 'Na ’n tyd het hulle vir mekaar gesê: “Kom ons maak stene wat goed gebak is.” Hulle gebruik toe stene in plaas van klippe en asfalt in plaas van klei.', 'AFRNLV'),
(1, 11, 4, '“Kom,” sê hulle, “laat ons vir onsself roem verwerf en ’n stad bou met ’n toring wat aan die hemel raak. Dit sal ons bymekaarhou en keer dat ons oor die hele aarde verstrooi word.”', 'AFRNLV'),
(1, 11, 5, 'Die Here het toe afgekom om te kom kyk na die stad en sy toring wat die mense besig was om te bou.', 'AFRNLV'),
(1, 11, 6, '“Nou kyk,” sê Hy, “as hulle, omdat hulle een taal praat, reeds aan die begin sulke dinge kan regkry, dink net wat sal hulle later kan doen. Niks sal meer vir hulle onmoontlik wees nie!', 'AFRNLV'),
(1, 11, 7, 'Kom, laat Ons afgaan en hulle verskillende tale laat praat sodat hulle mekaar nie kan verstaan nie.”', 'AFRNLV'),
(1, 11, 8, 'Op hierdie manier het die Here hulle van daar af oor die aarde versprei. Dit was ook die einde van hulle bouprojek van die stad.', 'AFRNLV'),
(1, 11, 9, 'Dit is dan ook hoekom die stad Babel genoem is, want dis waar die Here die mense se taal verwar het sodat hulle oor die aarde versprei het.', 'AFRNLV'),
(1, 11, 10, 'Hier volg die lys van Sem se nageslag. Toe Sem 100 jaar oud was, is sy seun Arpaksad gebore. Dit was twee jaar na die vloed.', 'AFRNLV'),
(1, 11, 11, 'Ná die geboorte van Arpaksad het Sem nog 500 jaar gelewe. Hy het ook nog ander seuns en dogters gehad.', 'AFRNLV'),
(1, 11, 12, 'Toe Arpaksad 35 jaar oud was, is sy seun Selag gebore.', 'AFRNLV'),
(1, 11, 13, 'Ná die geboorte van Selag het Arpaksad nog 403 jaar gelewe. Hy het ook nog ander seuns en dogters gehad.', 'AFRNLV'),
(1, 11, 14, 'Toe Selag 30 jaar oud was, is sy seun Heber gebore.', 'AFRNLV'),
(1, 11, 15, 'Ná die geboorte van Heber het Selag nog 403 jaar gelewe. Hy het ook nog ander seuns en dogters gehad.', 'AFRNLV'),
(1, 11, 16, 'Toe Heber 34 jaar oud was, is sy seun Peleg gebore.', 'AFRNLV'),
(1, 11, 17, 'Ná die geboorte van Peleg het Heber nog 430 jaar gelewe. Hy het ook nog ander seuns en dogters gehad.', 'AFRNLV'),
(1, 11, 18, 'Toe Peleg 30 jaar oud was, is sy seun Reü gebore.', 'AFRNLV'),
(1, 11, 19, 'Ná die geboorte van Reü het Peleg nog 209 jaar gelewe. Hy het ook nog ander seuns en dogters gehad.', 'AFRNLV'),
(1, 11, 20, 'Toe Reü 32 jaar oud was, is sy seun Serug gebore.', 'AFRNLV'),
(1, 11, 21, 'Ná die geboorte van Serug het Reü nog 207 jaar gelewe. Hy het ook nog ander seuns en dogters gehad.', 'AFRNLV'),
(1, 11, 22, 'Toe Serug 30 jaar oud was, is sy seun Nahor gebore.', 'AFRNLV'),
(1, 11, 23, 'Ná die geboorte van Nahor het Serug nog 200 jaar gelewe. Hy het ook nog ander seuns en dogters gehad.', 'AFRNLV'),
(1, 11, 24, 'Toe Nahor 29 jaar oud was, is sy seun Tera gebore.', 'AFRNLV'),
(1, 11, 25, 'Ná die geboorte van Tera het Nahor nog 119 jaar gelewe. Hy het ook nog ander seuns en dogters gehad.', 'AFRNLV'),
(1, 11, 26, 'Toe Tera 70 jaar oud was, het hy die pa van Abram, Nahor en Haran geword.', 'AFRNLV'),
(1, 11, 27, 'Wat volg, is die weergawe van Tera se familie. Tera was die pa van Abram, Nahor en Haran. Haran het ’n seun gehad met die naam Lot.', 'AFRNLV'),
(1, 11, 28, 'Maar Haran het jonk gesterf in sy geboorteplek, Ur van die Galdeërs. Hy is oorleef deur sy pa Tera.', 'AFRNLV'),
(1, 11, 29, 'Intussen het Abram met Sarai getrou en sy broer Nahor met Milka, die dogter van hulle broer Haran. (Milka het ook nog ’n suster met die naam Jiska gehad.)', 'AFRNLV'),
(1, 11, 30, 'Sarai was onvrugbaar; sy het geen kinders gehad nie.', 'AFRNLV'),
(1, 11, 31, 'Tera het sy seun Abram, sy skoondogter Sarai en sy kleinseun Lot (Haran se seun) geneem en uit Ur van die Galdeërs vertrek om na die land Kanaän toe te gaan. Maar hulle het in die dorp Haran oorgebly en hulle daar gevestig.', 'AFRNLV'),
(1, 11, 32, 'Tera het 205 jaar gelewe en is dood terwyl hulle nog by Haran was.', 'AFRNLV'),
(1, 12, 1, 'Die Here het vir Abram gesê: “Trek weg uit jou land, weg van jou familie en jou ouerhuis en gaan na die land wat Ek jou sal aanwys.', 'AFRNLV'),
(1, 12, 2, 'Ek sal jou die voorvader maak van ’n groot nasie. Ek sal jou seën sodat jy geëerd sal wees, en vir ander tot ’n seën sal wees.', 'AFRNLV'),
(1, 12, 3, 'Ek sal dié seën wat jou seën en dié wat jou vervloek, sal Ek vervloek. In jou sal al die mense op die aarde geseën word.”', 'AFRNLV'),
(1, 12, 4, 'Abram het toe weggetrek soos die Here hom beveel het en Lot het saamgegaan. Abram was 75 jaar oud toe hy uit Haran weggetrek het.', 'AFRNLV'),
(1, 12, 5, 'Hy het sy vrou, Sarai, sy neef Lot en al hulle besittings, asook almal wat in Haran deel van sy gesin geword het, saamgeneem Kanaän toe. Daar aangekom,', 'AFRNLV'),
(1, 12, 6, 'het hulle deur die land getrek tot by die waarsêersboom naby die plek Sigem. Die Kanaäniete het toe nog in die land gewoon.', 'AFRNLV'),
(1, 12, 7, 'Die Here het aan Abram verskyn en gesê: “Hierdie land gee Ek vir jou nageslag.” Toe bou Abram daar ’n altaar vir die Here wat aan hom verskyn het.', 'AFRNLV'),
(1, 12, 8, 'Daarna het Abram verder suid getrek en kamp opgeslaan in die heuwels met Bet-El aan die westekant en Ai aan die oostekant. Daar het hy ook ’n altaar gebou en die Here aanbid.', 'AFRNLV'),
(1, 12, 9, 'Mettertyd het Abram in die rigting van die Negev verskuif.', 'AFRNLV'),
(1, 12, 10, 'Toe die land met ’n swaar hongersnood getref is, het Abram Egipte toe gegaan om tydelik daar te bly.', 'AFRNLV'),
(1, 12, 11, 'Naby die grens van Egipte sê Abram vir Sarai: “Luister, my vrou, jy is ’n baie mooi vrou.', 'AFRNLV'),
(1, 12, 12, 'Sodra die Egiptenaars jou sien, sal hulle sê: ‘Dit is sy vrou. Kom ons maak hom dood en vat haar vir ons!’', 'AFRNLV'),
(1, 12, 13, 'Sê tog dat jy my suster is, want dan sal die Egiptenaars my goed behandel ter wille van jou, en ook my lewe spaar.”', 'AFRNLV'),
(1, 12, 14, 'En dit was ook so. Toe hulle in Egipte kom, het almal die beeldskone vrou raakgesien.', 'AFRNLV'),
(1, 12, 15, 'Die paleisamptenare het haar gesien, die farao van haar vertel en sy is in sy paleis opgeneem.', 'AFRNLV'),
(1, 12, 16, 'Ter wille van haar het die farao vir Abram baie geskenke gegee in die vorm van kleinvee, grootvee, donkies, slawe, slavinne en kamele.', 'AFRNLV'),
(1, 12, 17, 'Maar die Here het die farao en sy huis met ernstige plae getref oor Sarai, Abram se vrou.', 'AFRNLV'),
(1, 12, 18, 'Die farao laat roep toe vir Abram en vaar teen hom uit: “Wat het jy my aangedoen?', 'AFRNLV'),
(1, 12, 19, 'Hoekom het jy my nie gesê dat sy jou vrou is nie? Hoekom het jy toegelaat dat ek haar as vrou neem deur te sê dat sy jou suster is? Hier is jou vrou! Vat haar, en trap!”', 'AFRNLV'),
(1, 12, 20, 'Die farao het toe vir Abram en sy vrou, asook al hulle besittings onder begeleiding uit die land gestuur.', 'AFRNLV'),
(1, 13, 1, 'Abram het toe met sy vrou, al hulle besittings en Lot, Egipte verlaat en noordwaarts na die Negev getrek.', 'AFRNLV'),
(1, 13, 2, 'Abram was baie ryk aan lewende hawe, silwer en goud.', 'AFRNLV'),
(1, 13, 3, 'Hulle het van plek tot plek deur die Negev getrek op pad na Bet-El toe, na die plek tussen Bet-El en Ai, waar hy voorheen kamp opgeslaan het.', 'AFRNLV'),
(1, 13, 4, 'Dis die plek waar Abram destyds die altaar gebou het. Hier het hy weer die Here aanbid.', 'AFRNLV'),
(1, 13, 5, 'Lot, wat saam met Abram was, het ook baie kleinvee, grootvee en tente besit.', 'AFRNLV'),
(1, 13, 6, 'Maar Abram en Lot kon nie meer bymekaar woon nie, want die weiveld was te klein vir hulle groot troppe vee. Hulle kon dus nie meer saam boer nie.', 'AFRNLV'),
(1, 13, 7, 'Boonop het die Kanaäniete en die Feresiete ook destyds nog in die land gewoon. Toe ontstaan daar ’n rusie tussen Abram en Lot se veewagters.', 'AFRNLV'),
(1, 13, 8, 'Abram het die saak met Lot bespreek. “Hierdie getwis tussen ons veewagters moet einde kry,” het hy gesê. “Ons is tog naby familie!', 'AFRNLV'),
(1, 13, 9, 'Kies jy enige deel van die land, dan gaan ons uitmekaar. As jy anderkant toe wil gaan, sal ek hier bly. As jy verkies om hier te bly, sal ek elders heen trek.”', 'AFRNLV'),
(1, 13, 10, 'Lot het rondgekyk na die vrugbare vlaktes van die Jordaanvallei in die rigting van Soar. Die hele gebied was waterryk, soos die tuin van die Here of die vrugbare Egipte. Dit was nog voor die Here Sodom en Gomorra vernietig het.', 'AFRNLV'),
(1, 13, 11, 'Toe kies Lot die Jordaanvallei en trek ooswaarts. So is die twee mans van mekaar af weg.', 'AFRNLV'),
(1, 13, 12, 'Terwyl Abram in die land Kanaän gebly het, het Lot sy tente tussen die stede in die vallei opgeslaan naby Sodom.', 'AFRNLV'),
(1, 13, 13, 'Die inwoners van hierdie gebied was sleg en het baie teen die Here gesondig.', 'AFRNLV'),
(1, 13, 14, 'Nadat Lot vertrek het, sê die Here vir Abram: “Kyk ’n bietjie rond in alle rigtings, so ver as wat jy kan sien.', 'AFRNLV'),
(1, 13, 15, 'Die hele land wat jy sien, gaan Ek vir jou en jou nageslag as permanente eiendom gee.', 'AFRNLV'),
(1, 13, 16, 'Ek gaan vir jou soveel afstammelinge gee dat hulle, net soos die stof op die aarde, nie getel kan word nie.', 'AFRNLV'),
(1, 13, 17, 'Kom, trek nou kruis en dwars deur die land, want Ek gee dit vir jou.”', 'AFRNLV'),
(1, 13, 18, 'Daarna het Abram sy kamp verskuif na die groot bome van Mamre, naby Hebron. Daar het hy ’n altaar vir die Here gebou.', 'AFRNLV'),
(1, 14, 1, 'Omtrent hierdie tyd het daar oorlog in die omgewing uitgebreek. Koning Amrafel van Sinar, koning Arjok van Ellasar, koning Kedorlaomer van Elam en koning Tidal van Gojim', 'AFRNLV'),
(1, 14, 2, 'het opgetrek teen koning Bera van Sodom, koning Birsa van Gomorra, koning Sinab van Adma, koning Semeber van Sebojim en die koning van Bela (dit is Soar).', 'AFRNLV'),
(1, 14, 3, 'Die konings van Sodom, Gomorra, Adma, Sebojim en Bela het ’n bondgenootskap gesluit en hulle leërs in die Siddimvlakte (dit is die vallei van die Dooie See), saamgetrek.', 'AFRNLV'),
(1, 14, 4, 'Twaalf jaar lank was hulle onderdanig aan Kedorlaomer, maar in die dertiende jaar het hulle in opstand gekom.', 'AFRNLV'),
(1, 14, 5, '’n Jaar later het Kedorlaomer en sy bondgenote hulle aangeval. Hulle het die Refaïete verslaan in Asterot-Karnajim, die Sussiete in Ham, die Emiete in die Kirjatajimvlakte', 'AFRNLV'),
(1, 14, 6, 'en die Goriete in die Seïrberge tot so ver as El-Paran, kort by die woestyn.', 'AFRNLV'),
(1, 14, 7, 'Daar het hulle omgedraai na En-Mispat (dit is Kades) en het die gebied van die Amalekiete verower, asook dié van die Amoriete wat in Gaseson-Tamar gewoon het.', 'AFRNLV'),
(1, 14, 8, 'Teen hierdie tyd het die leër van die konings van Sodom, Gomorra, Adma, Sebojim en Bela (dit is Soar) in die Siddimvlakte gereedgemaak vir oorlog', 'AFRNLV'),
(1, 14, 9, 'teen koning Kedorlaomer van Elam, en die konings van Gojim, Sinar en Ellasar — dit is vyf konings teen vier.', 'AFRNLV'),
(1, 14, 10, 'Die vallei was egter vol asfaltgate. Toe die leër van Sodom en Gomorra vlug, het sommige in die gate geval en die ander het na die berge toe gevlug.', 'AFRNLV'),
(1, 14, 11, 'Die seëvierende invallers het Sodom en Gomorra geplunder. Daarna het hulle al die besittings en kos in die stede gevat en saamgeneem huis toe.', 'AFRNLV'),
(1, 14, 12, 'Hulle het ook Lot, Abram se neef wat toe in Sodom gewoon het, gevange geneem en al sy besittings saamgeneem.', 'AFRNLV'),
(1, 14, 13, 'Iemand wat ontsnap het, het dit vir Abram die Hebreër kom vertel. Abram het by die groot bome van Mamre die Amoriet gewoon. Mamre en sy bloedverwante Eskol en Aner was bondgenote van Abram.', 'AFRNLV'),
(1, 14, 14, 'Toe Abram hoor Lot is as gevangene weggevoer, het hy die weerbare manne in sy huishouding bymekaargeroep. Daar was 318 van hulle, almal in sy huishouding gebore. Hy het Kedorlaomer se leër agternagejaag en hulle by Dan ingehaal.', 'AFRNLV'),
(1, 14, 15, 'Daar het hy in die nag sy manskappe verdeel en die invallers van verskillende kante af aangeval. Kedorlaomer se leër het gevlug, maar Abram het hulle tot by Goba, noord van Damaskus, agtervolg.', 'AFRNLV'),
(1, 14, 16, 'Hy het alles wat geroof is, teruggekry, ook sy neef Lot met sy besittings en al die vroue en ander gevangenes.', 'AFRNLV'),
(1, 14, 17, 'Toe Abram terugkom van sy oorwinning oor Kedorlaomer en sy bondgenote, het die koning van Sodom hom in die Sawevlakte (dit is die Koningsvallei) tegemoetgegaan.', 'AFRNLV'),
(1, 14, 18, 'Melgisedek, die koning van Salem, het vir hom brood en wyn gebring. Hy was ook ’n priester van God die Allerhoogste.', 'AFRNLV'),
(1, 14, 19, 'Melgisedek het Abram geseën en gesê: “Geseënd is Abram deur God die Allerhoogste, die Skepper van hemel en aarde.', 'AFRNLV'),
(1, 14, 20, 'En geseënd is God die Allerhoogste wat jou bemagtig het om oor jou vyande te seëvier.” Toe gee Abram vir Melgisedek ’n tiende van alles wat hy teruggekry het.', 'AFRNLV'),
(1, 14, 21, 'Die koning van Sodom sê vir hom: “Gee net my mense terug, maar hou die besittings vir jouself.”', 'AFRNLV'),
(1, 14, 22, 'Abram antwoord hom toe: “Ek het die Here, God die Allerhoogste, Skepper van hemel en aarde, plegtig belowe', 'AFRNLV'),
(1, 14, 23, 'dat ek nie eens ’n garingdraad of ’n skoenveter van jou sal neem nie. Anders kan jy dalk sê: ‘Ek is die een wat vir Abram ryk gemaak het!’', 'AFRNLV'),
(1, 14, 24, 'Al wat ek sal aanvaar, is die kos wat hierdie manskappe reeds geëet het. Maar gee ’n deel van die buit aan my bondgenote Aner, Eskol en Mamre.”', 'AFRNLV'),
(1, 15, 1, 'Daarna het die Here in ’n visioen aan Abram verskyn en vir hom gesê: “Moenie bang wees nie, Abram, want Ek sal jou beskerm en jou beloning sal groot wees.”', 'AFRNLV'),
(1, 15, 2, 'Maar Abram het geantwoord: “Oppermagtige Here, wat beteken al u seëninge as ek nie eers ’n seun het nie? Daarom sal Eliëser van Damaskus my erfgenaam word.', 'AFRNLV'),
(1, 15, 3, 'U het my geen kinders gegee nie. Een van my slawe sal dus alles erf wat ek besit.”', 'AFRNLV'),
(1, 15, 4, 'Toe sê die Here vir hom: “Nee, hy sal nie jou erfgenaam word nie. Jy sal ’n seun van jou eie hê wat al die besittings wat Ek jou gee, sal erf.”', 'AFRNLV'),
(1, 15, 5, 'Daarop neem die Here Abram na buite toe en sê: “Kyk op na die naghemel en tel die sterre. Kan jy hulle tel? Net so baie sal jou nageslag wees!”', 'AFRNLV'),
(1, 15, 6, 'Abram het op die Here vertrou en die Here het hom as regverdig gereken.', 'AFRNLV'),
(1, 15, 7, 'Die Here sê verder vir hom: “Ek is die Here wat jou uit Ur van die Galdeërs laat wegtrek het om hierdie land in besit te neem.”', 'AFRNLV'),
(1, 15, 8, 'Maar Abram antwoord Hom: “Oppermagtige Here, hoe kan ek verseker weet dat dit aan my sal behoort?”', 'AFRNLV'),
(1, 15, 9, 'Die Here antwoord hom: “Bring vir My ’n driejaaroud verskalf, ’n driejaaroud bokooi, ’n driejaaroud ram, ’n tortelduif en ’n jong duif.”', 'AFRNLV'),
(1, 15, 10, 'Abram bring dit toe vir die Here en slag hulle. Hy sny elkeen middeldeur en lê die helftes teenoor mekaar. Die duiwe sny hy egter nie in die helfte nie.', 'AFRNLV'),
(1, 15, 11, 'Toe roofvoëls op die karkasse toesak, verwilder Abram hulle.', 'AFRNLV'),
(1, 15, 12, 'Daardie aand, toe die son besig was om onder te gaan, oorval ’n diep slaap Abram en angs en donkerte het hom oorval.', 'AFRNLV'),
(1, 15, 13, 'Toe sê die Here vir Abram: “Weet verseker dat jou afstammelinge vreemdelinge in ’n vreemde land sal wees. Hulle sal 400 jaar lank as slawe verdruk word.', 'AFRNLV'),
(1, 15, 14, 'Maar Ek sal dié nasie wat hulle soos slawe behandel, straf. Daarna sal jou nageslag met groot rykdom daar uittrek.', 'AFRNLV'),
(1, 15, 15, 'Maar jy sal in vrede op ’n rype ouderdom sterf.', 'AFRNLV'),
(1, 15, 16, 'Vier geslagte ná jou, wanneer die sonde van die Amoriete ryp geword het vir oordeel, sal jou nageslag terugkom na hierdie land toe.”', 'AFRNLV'),
(1, 15, 17, 'Toe die son ondergegaan het en dit donker was, het Abram ’n rokende oond en ’n brandende fakkel gesien wat tussendeur die halwe karkasse beweeg het.', 'AFRNLV'),
(1, 15, 18, 'So het die Here daardie dag ’n verbond met Abram gemaak en gesê: “Ek het hierdie land vir jou nageslag gegee, vanaf die Egiptespruit tot by die groot Eufraatrivier.', 'AFRNLV'),
(1, 15, 19, 'Dit sluit in die land van die Keniete, die Kenissiete, die Kadmoniete,', 'AFRNLV'),
(1, 15, 20, 'die Hetiete, die Feresiete, die Refaïete,', 'AFRNLV'),
(1, 15, 21, 'die Amoriete, die Kanaäniete, die Girgasiete en die Jebusiete.”', 'AFRNLV'),
(1, 16, 1, 'Maar Sarai, Abram se vrou, het nog geen kinders gehad nie. Sarai het ’n Egiptiese slavin gehad met die naam Hagar.', 'AFRNLV'),
(1, 16, 2, 'Sarai sê toe vir Abram: “Die Here het my nie toegelaat om kinders te hê nie. Gaan slaap by my slavin. Dalk kan sy ’n kind in die wêreld bring wat ek as my eie kan beskou.” Abram het hiermee ingestem.', 'AFRNLV'),
(1, 16, 3, 'So het Sarai, Abram se vrou, haar Egiptiese slavin Hagar vir Abram as vrou gegee. Dit het gebeur tien jaar nadat Abram in Kanaän aangekom het.', 'AFRNLV'),
(1, 16, 4, 'Abram het toe by Hagar gaan slaap en sy het swanger geword. Toe Hagar agterkom dat sy ’n kind verwag, het sy haar meesteres met minagting begin behandel.', 'AFRNLV'),
(1, 16, 5, 'Toe sê Sarai vir Abram: “Dit is alles jou skuld! Ek het my slavin vir jou gegee om by te slaap. Vandat sy agtergekom het dat sy swanger is, minag sy my. Die Here sal oordeel tussen my en jou!”', 'AFRNLV'),
(1, 16, 6, 'Abram het haar terug geantwoord: “Aangesien sy jou slavin is, maak met haar soos jy wil.” Sarai het haar toe so sleg behandel dat Hagar weggeloop het.', 'AFRNLV'),
(1, 16, 7, 'Die engel van die Here het haar by ’n fontein in die woestyn op pad na Sur gekry.', 'AFRNLV'),
(1, 16, 8, 'Die engel sê vir haar: “Hagar, diensmeisie van Sarai, waar kom jy vandaan? Waarheen gaan jy?” “Ek loop weg van my meesteres,” antwoord sy.', 'AFRNLV'),
(1, 16, 9, 'Toe sê die engel van die Here vir haar: “Gaan terug na jou meesteres toe en wees aan haar onderdanig.”', 'AFRNLV'),
(1, 16, 10, 'Die engel van die Here sê ook: “Ek sal vir jou ’n groot nageslag gee wat nie getel kan word nie.”', 'AFRNLV'),
(1, 16, 11, 'Die engel van die Here sê toe weer vir haar: “Jy is nou swanger met ’n seun wat jy in die wêreld gaan bring. Jy moet hom Ismael noem, want die Here het jou noodkreet gehoor.', 'AFRNLV'),
(1, 16, 12, 'Hierdie seun van jou sal ’n wilde mens wees, soos ’n wildedonkie. Hy sal teen almal wees en almal sal teen hom wees. Hy sal in konflik lewe met sy broers.”', 'AFRNLV'),
(1, 16, 13, 'Van toe af het Hagar die Here wat met haar gepraat het, genoem “die God wat my sien”, want sy het gesê: “Ek het die Een gesien wat my gesien het!”', 'AFRNLV'),
(1, 16, 14, 'Dit is hoekom hierdie put Lagai-Roï-fontein genoem word. Dit is nog steeds tussen Kades en Bered.', 'AFRNLV'),
(1, 16, 15, 'Later het Hagar vir Abram ’n seun in die wêreld gebring. Abram het hom Ismael genoem.', 'AFRNLV'),
(1, 16, 16, 'Abram was toe 86 jaar oud toe Hagar Ismael vir hom in die wêreld gebring het.', 'AFRNLV'),
(1, 17, 1, 'Toe Abram 99 jaar oud was, het die Here weer aan hom verskyn en gesê: “Ek is God die Almagtige. Lewe in my teenwoordigheid en wees opreg.', 'AFRNLV'),
(1, 17, 2, 'Ek sal my verbond met jou maak en jy sal ’n groot nasie word.”', 'AFRNLV'),
(1, 17, 3, 'Toe Abram dit hoor, val hy met sy gesig op die grond. God sê toe vir hom:', 'AFRNLV'),
(1, 17, 4, '“Dit is my verbond wat Ek met jou sluit: Jy sal die voorsaat wees van baie nasies.', 'AFRNLV'),
(1, 17, 5, 'Ek verander jou naam. Jy sal nie meer Abram genoem word nie, maar jy sal as Abraham bekend staan, want jy sal die voorvader wees van baie nasies.', 'AFRNLV'),
(1, 17, 6, 'Ek sal jou talle nasate gee wat uit baie nasies sal bestaan. Daar sal ook konings uit jou nageslag voortkom.', 'AFRNLV'),
(1, 17, 7, '“Ek sal my verbond tussen My en jou bevestig van geslag tot geslag. Dit sal vir altyd voortduur. Ek sal altyd jou God wees en ook die God van jou nageslag.', 'AFRNLV'),
(1, 17, 8, 'Hierdie hele land Kanaän waar jy nou bly, gee Ek vir jou en jou nageslag, vir altyd. En Ek sal hulle God wees.”', 'AFRNLV'),
(1, 17, 9, '“Jou deel van die ooreenkoms,” sê God vir Abraham, “is om die voorwaardes van die verbond na te kom. Dit geld vir jou en al die geslagte ná jou.', 'AFRNLV'),
(1, 17, 10, 'Dít is my verbond wat jy en jou nageslag moet onderhou: Elke manlike persoon onder julle moet besny word.', 'AFRNLV'),
(1, 17, 11, 'Julle moet aan die voorhuid besny word. Dit is die teken van die verbond tussen My en julle.', 'AFRNLV'),
(1, 17, 12, 'Elke seun moet op die agtste dag na geboorte besny word. Dit geld nie net jou familie nie, maar ook alle slawe wat in jou huishouding gebore word en dié wat as slawe gekoop word.', 'AFRNLV'),
(1, 17, 13, 'Almal moet besny word. So sal julle aan julle liggame die teken dra van my ewigdurende verbond.', 'AFRNLV'),
(1, 17, 14, 'Elkeen wat nie besny is nie, sal afgesny word van God se belofte omdat hy die verbond verbreek het.”', 'AFRNLV'),
(1, 17, 15, 'Verder sê God: “Jou vrou Sarai sal nie meer so genoem word nie. Van nou af sal haar naam Sara wees.', 'AFRNLV'),
(1, 17, 16, 'Ek sal haar seën en sy sal vir jou ’n seun in die wêreld bring. Ek sal haar beslis ryklik seën. Sy sal moeder word van baie nasies en uit haar nageslag sal daar konings voortkom.”', 'AFRNLV'),
(1, 17, 17, 'Toe het Abraham tot op die grond neergebuig en by homself gelag. “Hoe kan ek op 100 jaar pa word?” het hy gewonder. “Daarby is Sara nou 90 jaar. Hoe kan sy geboorte gee?”', 'AFRNLV'),
(1, 17, 18, 'Abraham sê toe vir God: “Ja, mag Ismael maar net voor U lewe!”', 'AFRNLV'),
(1, 17, 19, 'Maar God sê vir hom: “Nee, Sara, jou vrou, sal vir jou ’n kind in die wêreld bring. Jy sal hom Isak noem en dis met hóm en sý nageslag dat Ek my blywende verbond sal bevestig.', 'AFRNLV'),
(1, 17, 20, 'Wat Ismael betref, Ek sal hom ook seën soos jy gevra het. Ek sal hom seën met ’n ryke nageslag wat ’n groot nasie sal word; twaalf heersers sal uit hom voortkom.', 'AFRNLV'),
(1, 17, 21, 'Maar my verbond is met Isak wat Sara ongeveer hierdie tyd volgende jaar vir jou in die wêreld sal bring.”', 'AFRNLV'),
(1, 17, 22, 'Dit was die einde van die gesprek en God het van Abraham af weggegaan.', 'AFRNLV'),
(1, 17, 23, 'Op dieselfde dag nog het Abraham sy seun Ismael geneem, asook elke manlike persoon in sy huishouding, en hulle aan die voorhuid besny, presies soos God beveel het.', 'AFRNLV'),
(1, 17, 24, 'Abraham was 99 jaar oud toe hy besny is', 'AFRNLV'),
(1, 17, 25, 'en sy seun Ismael was dertien jaar.', 'AFRNLV'),
(1, 17, 26, 'Albei is op dieselfde dag besny', 'AFRNLV'),
(1, 17, 27, 'saam met al die ander mans en seuns in die huishouding, dié wat in die huishouding gebore is en dié wat as slawe gekoop is.', 'AFRNLV'),
(1, 18, 1, 'Die Here het weer by die groot bome van Mamre aan Abraham verskyn. Terwyl Abraham so in die middel van die dag by die ingang van sy tent sit,', 'AFRNLV'),
(1, 18, 2, 'sien hy skielik drie mans daar naby staan. Hy het opgestaan, vinnig na hulle toe gestap en hulle verwelkom deur diep te buig.', 'AFRNLV'),
(1, 18, 3, '“Menere,” het hy gesê, “doen my ’n guns en vertoef ’n bietjie hier.', 'AFRNLV'),
(1, 18, 4, 'Rus eers in die skadu van hierdie boom terwyl ek water laat haal om u voete te was.', 'AFRNLV'),
(1, 18, 5, 'Terwyl u my dan die eer aandoen om by my te vertoef sal ek ’n bietjie kos laat voorberei sodat u versterk kan word. Vertoef tog ’n rukkie voordat u verder reis.” “Alte seker,” sê hulle. “Doen soos jy gesê het.”', 'AFRNLV'),
(1, 18, 6, 'Abraham is vinnig terug tent toe en sê vir Sara: “Maak gou! Kry drie mate fynmeel, knie dit en bak roosterkoeke.”', 'AFRNLV'),
(1, 18, 7, 'Daarna loop hy vinnig na die beestrop toe en kies ’n vet jaaroudkalf en beveel ’n dienskneg om dit gou te slag en voor te berei.', 'AFRNLV'),
(1, 18, 8, 'Toe die kos gereed was, het hy botter en melk saam met die gaar vleis aan hulle voorgesit. Terwyl hulle eet, het Abraham by hulle onder die boom bly staan om hulle te bedien.', 'AFRNLV'),
(1, 18, 9, '“Waar is Sara, jou vrou?” vra hulle hom. “In die tent,” antwoord Abraham.', 'AFRNLV'),
(1, 18, 10, 'Toe sê een van hulle: “Omtrent hierdie tyd volgende jaar sal ek weer terugkom. Jou vrou Sara sal dan al ’n seun hê.” Sara het by die ingang van die tent agter hom gestaan en afluister.', 'AFRNLV'),
(1, 18, 11, 'Omdat sowel Abraham as Sara bejaard was en Sara reeds verby die ouderdom was dat sy kinders kon kry,', 'AFRNLV'),
(1, 18, 12, 'het sy by haarself gelag. “Hoe kan ’n ou vrou soos ek nog sulke plesier ervaar?” het sy gedink. “En dit nogal met my man wat oud is!”', 'AFRNLV'),
(1, 18, 13, 'Daarop sê die Here vir Abraham: “Hoekom het Sara gelag? Hoekom het sy gesê: ‘Kan ’n bejaarde vrou soos ek regtig ’n kind in die wêreld bring?’', 'AFRNLV'),
(1, 18, 14, 'Is daar enigiets wat te moeilik is vir die Here? Ek sal oor ’n jaar terugkom en dan sal Sara ’n seun hê.”', 'AFRNLV'),
(1, 18, 15, '“Nee, ek het nie gelag nie!” antwoord sy, want sy was bang. Maar Hy sê: “Dit is nie waar nie. Jy hét gelag.”', 'AFRNLV'),
(1, 18, 16, 'Ná ete het die mans opgestaan en in die rigting van Sodom gestap. Abraham het ’n entjie saamgeloop om hulle af te sien.', 'AFRNLV'),
(1, 18, 17, '“Ek kan tog nie my voorneme vir Abraham wegsteek nie!” sê die Here.', 'AFRNLV'),
(1, 18, 18, '“Abraham sal sekerlik ’n groot en magtige nasie word, en al die volke op aarde sal in hom geseën word.', 'AFRNLV'),
(1, 18, 19, 'Ek het hom gekies sodat hy sy seuns en hulle gesinne kan opvoed om aan die Here gehoorsaam te wees deur te doen wat goed en reg is sodat Ek vir hom alles kan doen wat Ek hom belowe het.”', 'AFRNLV'),
(1, 18, 20, 'Toe sê die Here vir Abraham: “Die boosheid van die mense van Sodom en Gomorra het rugbaar geword, want hulle doen alles wat sondig is.', 'AFRNLV'),
(1, 18, 21, 'Ek wil afgaan om te gaan kyk of dit waar is of nie. Dan sal Ek vir seker weet.”', 'AFRNLV'),
(1, 18, 22, 'Terwyl twee van die mans toe verder gaan in die rigting van Sodom, het die Here nog ’n rukkie by Abraham bly staan.', 'AFRNLV'),
(1, 18, 23, 'Abraham het nadergekom en gevra: “Sal U die onskuldiges saam met die skuldiges uitroei?', 'AFRNLV'),
(1, 18, 24, 'Sê nou daar is 50 onskuldige mense in die stad. Sal U nie die stad ter wille van hulle spaar nie?', 'AFRNLV'),
(1, 18, 25, 'U sal tog sekerlik nie die onskuldiges saam met die skuldiges laat doodgaan nie! Hoekom sou U die onskuldiges en die skuldiges almal oor een kam skeer? U sal dit tog sekerlik nie doen nie! Moet die regter van die hele aarde dan nie doen wat reg is nie?”', 'AFRNLV'),
(1, 18, 26, 'Die Here antwoord: “As Ek 50 onskuldige mense in Sodom kry, sal Ek ter wille van hulle die hele stad spaar.”', 'AFRNLV'),
(1, 18, 27, 'Abraham het toe weer gepraat: “Aangesien ek gewaag het om met die Here te praat, al is ek maar net stof en as, laat my toe om weer te praat.', 'AFRNLV'),
(1, 18, 28, 'Sê nou daar is 45? Sal U die stad verwoes net omdat daar vyf minder is?” Die Here antwoord hom: “As Ek 45 kry, sal Ek dit nie verwoes nie.”', 'AFRNLV'),
(1, 18, 29, 'Abraham het verder aangedring: “Veronderstel daar is net 40?” Die Here antwoord: “Ek sal dit ter wille van 40 nie verwoes nie.”', 'AFRNLV'),
(1, 18, 30, '“Moet asseblief nie vir my kwaad word nie, Here,” het Abraham gepleit. “Laat my toe om te praat. Wat daarvan as daar net 30 is?” Die Here sê: “As Ek 30 daar vind, sal Ek dit nie verwoes nie.”', 'AFRNLV'),
(1, 18, 31, 'Abraham het weer gevra: “Terwyl ek dit gewaag het om met U te praat, Here, laat my tog voortgaan. Wat as daar net twintig onskuldiges is?” Die Here sê vir hom: “Ek sal dit nie verwoes as daar twintig is nie.”', 'AFRNLV'),
(1, 18, 32, 'Uiteindelik sê Abraham: “Here, moet tog nie kwaad word nie. Ek sal net nog hierdie een keer praat. Sê nou daar is net tien?” En die Here sê: “Ter wille van tien mense sal Ek dit nie verwoes nie.”', 'AFRNLV'),
(1, 18, 33, 'Daarna het die Here sy gesprek met Abraham beëindig en weggegaan. Abraham het na sy tent toe teruggegaan.', 'AFRNLV'),
(1, 19, 1, 'Daardie aand het die twee engele by Sodom aangekom. Lot het juis in die poort van Sodom gesit. Toe hy hulle sien, het hy opgestaan om hulle te ontmoet. Hy het hulle verwelkom en laag voor hulle gebuig.', 'AFRNLV'),
(1, 19, 2, '“Menere,” sê hy, “kom gerus saam na my huis toe. Daar kan u u voete was en my gaste vir die nag wees. Môre-oggend kan u weer vroeg op pad wees.” “Nee, dankie,” antwoord hulle, “ons sal die nag sommer hier op die stadsplein deurbring.”', 'AFRNLV'),
(1, 19, 3, 'Maar Lot het daarop aangedring sodat hulle uiteindelik ingewillig het om saam te gaan. Hy het ’n groot feesmaal voorgesit met ongesuurde brood en hulle het dit geëet. Ná die ete,', 'AFRNLV'),
(1, 19, 4, 'toe hulle begin klaarmaak om te gaan slaap, het al die mans van Sodom, oud en jonk, van oor die hele stad saamgekom en die huis omsingel.', 'AFRNLV'),
(1, 19, 5, 'Hulle skree vir Lot: “Waar is die mans wat die nag by jou deurbring? Bring hulle uit sodat ons seksueel met hulle kan verkeer!”', 'AFRNLV'),
(1, 19, 6, 'Lot het uitgegaan, die deur agter hom toegemaak en met hulle gepraat.', 'AFRNLV'),
(1, 19, 7, '“Asseblief, my broers,” het hy gesoebat, “moenie so ’n bose ding doen nie.', 'AFRNLV'),
(1, 19, 8, 'Kyk, ek het twee dogters, albei nog maagde. Ek sal hulle buitentoe bring. Doen met hulle wat julle wil, maar los hierdie mans uit, want hulle is onder my beskerming.”', 'AFRNLV'),
(1, 19, 9, '“Staan opsy!” het hulle geskree. “Jy het as vreemdeling tussen ons kom woon en nou wil jy vir ons kom sê wat óns moet doen! Ons sal jou nog slegter behandel as vir hulle.” Hulle het Lot begin vasdruk en nadergekom om die deur af te breek.', 'AFRNLV'),
(1, 19, 10, 'Maar die twee engele het hulle arms uitgesteek, Lot ingetrek en die deur gegrendel.', 'AFRNLV'),
(1, 19, 11, 'Toe het hulle al die mans van Sodom buite die huis verblind sodat hulle die deur nie kon kry nie.', 'AFRNLV'),
(1, 19, 12, '“Het jy enige ander bloedverwante hier in die stad?” vra die engele. “Kry hulle uit hierdie plek uit, of dit nou skoonseuns, seuns, dogters of wie ook al is.', 'AFRNLV'),
(1, 19, 13, 'Ons gaan hierdie plek heeltemal verwoes omdat die mense so sondig is. Daarom het die Here ons gestuur om die plek te verwoes.”', 'AFRNLV'),
(1, 19, 14, 'Lot is toe vinnig na sy dogters se aanstaande mans om hulle te vertel: “Maak gou, gaan uit die stad uit! Die Here gaan dit verwoes!” Maar die jong mans het gedink hy maak ’n grap.', 'AFRNLV'),
(1, 19, 15, 'Teen dagbreek die volgende dag het die engele by hulle aangedring: “Maak gou! Neem jou vrou en twee dogters wat by jou is uit hierdie plek, anders sal die verwoesting van die stad julle ook tref.”', 'AFRNLV'),
(1, 19, 16, 'Toe Lot nog talm, gryp die engele sy hand en dié van sy vrou en twee dogters, en lei hulle haastig uit die stad uit, want die Here was hulle genadig.', 'AFRNLV'),
(1, 19, 17, 'Buite die stad waarsku een van die engele: “Vlug vir julle lewe! Moet nêrens in die vlakte gaan stilstaan nie! En moenie omkyk nie! Vlug na die berge, anders sal julle doodgaan.”', 'AFRNLV'),
(1, 19, 18, '“Ag nee tog, Menere,” pleit Lot.', 'AFRNLV'),
(1, 19, 19, '“Julle was nou so goed om my lewe te red en het ook guns aan my betoon. Maar ek sal nie die berge haal nie. Die ramp sal my inhaal en ek sal doodgaan.', 'AFRNLV'),
(1, 19, 20, 'Kyk, hier naby is ’n klein dorpie. Laat my asseblief tog daarheen vlug. Kyk net hoe klein is dit! Dan sal my lewe gespaar word.”', 'AFRNLV'),
(1, 19, 21, '“Goed,” sê die engel, “ek sal aan jou versoek voldoen. Ek sal die klein dorpie spaar.', 'AFRNLV'),
(1, 19, 22, 'Maar maak gou om daar te kom, want ek kan niks doen voordat jy daar is nie.” Van toe af is die klein dorpie Soar genoem.', 'AFRNLV'),
(1, 19, 23, 'Net toe die son opkom, het Lot by die dorpie aangekom.', 'AFRNLV'),
(1, 19, 24, 'Toe het die Here vuur en brandende swael uit die hemel op Sodom en Gomorra laat neerreën.', 'AFRNLV'),
(1, 19, 25, 'Hy het hierdie stede en hulle omgewing totaal verwoes met al hulle inwoners en die plante en die diere.', 'AFRNLV'),
(1, 19, 26, 'Agter hom het Lot se vrou omgekyk en toe in ’n soutpilaar verander.', 'AFRNLV'),
(1, 19, 27, 'Dié oggend het Abraham vroeg opgestaan en hom gehaas na die plek waar hy by die Here gestaan het.', 'AFRNLV'),
(1, 19, 28, 'Hy het oor die vlakte uitgekyk in die rigting van Sodom en Gomorra. Daar sien hy net rookkolomme optrek oor die hele gebied, soos rook uit ’n steenoond.', 'AFRNLV'),
(1, 19, 29, 'Maar God het Abraham se versoek onthou en Lot gered uit die verwoesting van die stede in die vlakte waar hy gewoon het.', 'AFRNLV'),
(1, 19, 30, 'Na ’n tyd het Lot weggegaan uit Soar omdat hy bang was vir die inwoners. Hy gaan woon toe saam met sy dogters in ’n grot in die berge.', 'AFRNLV'),
(1, 19, 31, 'Op ’n dag sê die ouer dogter vir haar suster: “Ons pa word nou oud. Daar is nêrens in hierdie omgewing ’n man met wie ons kan trou nie.', 'AFRNLV'),
(1, 19, 32, 'Kom ons maak hom dronk met wyn en dan slaap ons by hom. Op so ’n manier kan ons deur ons pa ’n nageslag laat voortleef.”', 'AFRNLV'),
(1, 19, 33, 'Hulle het toe so gemaak. Daardie aand het hulle hom met wyn dronk gemaak en die ouer dogter het by haar pa gaan slaap. Hy was onbewus daarvan dat sy kom lê het of dat sy opgestaan het.', 'AFRNLV'),
(1, 19, 34, 'Die volgende oggend sê sy toe vir haar suster: “Ek het laas nag by ons pa geslaap. Kom ons maak hom vanaand weer dronk met wyn en dan gaan jy in om by hom te slaap. Op so ’n manier kan ons deur ons pa ’n nageslag laat voortleef.”', 'AFRNLV'),
(1, 19, 35, 'Hulle het hom toe daardie aand weer dronk gemaak, en die jonger dogter het ingegaan en by hom gaan slaap. Soos die vorige keer, was hy onbewus daarvan dat sy kom lê het of dat sy opgestaan het.', 'AFRNLV'),
(1, 19, 36, 'Op hierdie manier het albei dogters van Lot swanger geword by hulle pa.', 'AFRNLV'),
(1, 19, 37, 'Toe die ouer dogter ’n seun in die wêreld bring, het sy hom Moab genoem. Hy het die stamvader geword van die volk wat nou as die Moabiete bekend staan.', 'AFRNLV'),
(1, 19, 38, 'Toe die jonger dogter geboorte gee aan ’n seun, het sy hom Ben-Ammi genoem. Hy het die stamvader geword van die volk wat nou bekend is as die Ammoniete.', 'AFRNLV'),
(1, 20, 1, 'Abraham het suidwaarts na die Negev getrek en ’n tyd lank tussen Kades en Sur gewoon. Toe hy in Gerar gewoon het,', 'AFRNLV'),
(1, 20, 2, 'het hy daar rond vir die mense vertel dat sy vrou Sara sy suster is. Koning Abimelek van Gerar laat haar toe haal om met haar te trou.', 'AFRNLV'),
(1, 20, 3, 'In die nag verskyn God toe in ’n droom aan Abimelek en sê vir hom: “Jy speel met die dood, want daardie vrou wat jy geneem het, is alreeds getroud.”', 'AFRNLV'),
(1, 20, 4, 'Abimelek het toe nog geen omgang met haar gehad nie, en sê: “Here, sal U ’n onskuldige nasie doodmaak?', 'AFRNLV'),
(1, 20, 5, 'Abraham het dan vir my gesê: ‘Sy is my suster,’ en sy self het ook gesê: ‘Ja, hy is my broer.’ Ek het regtig in onkunde opgetree!”', 'AFRNLV'),
(1, 20, 6, '“Ja, Ek weet jy is onskuldig,” antwoord God. “Dis hoekom Ek jou gekeer het om teen My te sondig. Ek het nie toegelaat dat jy haar aanraak nie.', 'AFRNLV'),
(1, 20, 7, 'Stuur haar nou terug na haar man toe. Hy sal vir jou bid, want hy is ’n profeet. Dan sal jy bly lewe. As jy haar nie na hom toe terugstuur nie, kan jy seker weet jy en jou hele huishouding sal beslis sterf.”', 'AFRNLV'),
(1, 20, 8, 'Abimelek het die oggend vroeg opgestaan en vinnig ’n vergadering met al sy amptenare belê. Toe hy hulle vertel wat gebeur het, het ’n groot angs hulle beetgepak.', 'AFRNLV'),
(1, 20, 9, 'Abimelek laat roep toe vir Abraham. “Wat het jy ons nou aangedoen?” het hy gevra. “Wat het ek verkeerd gedoen om so behandel te word? Ek en my hele koninkryk sou aan ’n groot sonde skuldig gewees het.', 'AFRNLV'),
(1, 20, 10, 'Hoekom het jy dit aan ons gedoen?”', 'AFRNLV'),
(1, 20, 11, '“Maar,” antwoord Abraham, “ek was onder die indruk dis ’n goddelose plek hierdie. Ek het gedink: ‘Hulle sal my vrou wil hê en my doodmaak om haar in die hande te kry.’', 'AFRNLV'),
(1, 20, 12, 'Sy is inderdaad my suster. Ons het dieselfde pa, maar nie dieselfde ma nie. Ons is egter wel getroud.', 'AFRNLV'),
(1, 20, 13, 'Toe God my uit my geboorteland laat wegtrek het, het ek vir haar gesê: ‘Waar ons ook al gaan, moet jy asseblief ter wille van my sê dat jy my suster is.’”', 'AFRNLV'),
(1, 20, 14, 'Abimelek gee toe kleinvee, beeste, slawe en slavinne vir Abraham. Hy gee ook sy vou Sara terug aan Abraham en sê:', 'AFRNLV'),
(1, 20, 15, '“Gaan deur my koninkryk en kies vir jou ’n plek waar jy graag wil woon.', 'AFRNLV'),
(1, 20, 16, '“Kyk,” sê hy vir Sara, “ek gee jou broer 1 000 stukke silwer om te vergoed vir enige verleentheid wat ek dalk vir jou of enigeen by jou kon veroorsaak het. Dit sal enige verdere eis teen my afhandel.”', 'AFRNLV'),
(1, 20, 17, 'Daarna het Abraham tot God gebid en God het Abimelek, sy vrou en die ander vroue gesond gemaak sodat hulle weer kon kinders hê,', 'AFRNLV'),
(1, 20, 18, 'want die Here het al die vroue met onvrugbaarheid getref as waarskuwing vir Abimelek omdat hy Abraham se vrou geneem het.', 'AFRNLV'),
(1, 21, 1, 'Die Here het vir Sara gesorg en sy belofte aan haar nagekom.', 'AFRNLV'),
(1, 21, 2, 'Sara het swanger geword en vir Abraham in sy ouderdom ’n seun gegee. Dit het gebeur op die bestemde tyd soos God beloof het.', 'AFRNLV'),
(1, 21, 3, 'Abraham het sy seun Isak genoem.', 'AFRNLV'),
(1, 21, 4, 'Agt dae ná Isak se geboorte het Abraham hom besny soos God hom beveel het.', 'AFRNLV'),
(1, 21, 5, 'Abraham was toe 100 jaar oud.', 'AFRNLV'),
(1, 21, 6, 'Sara het gejuig: “God het my laat lag van vreugde! Almal wat dit hoor, sal saam met my lag.', 'AFRNLV'),
(1, 21, 7, 'Wie sou ooit vir Abraham sê: Sara sal seuns borsvoed? Tog het ek op sy oudag vir Abraham ’n seun gegee!”', 'AFRNLV'),
(1, 21, 8, 'Isak het groter geword en die dag toe hy gespeen is, het Abraham ’n groot fees gereël om die geleentheid te vier.', 'AFRNLV'),
(1, 21, 9, 'Maar toe Sara opmerk hoe die seun van Abraham en Hagar vir Isak staan en lag,', 'AFRNLV'),
(1, 21, 10, 'het sy by Abraham aangedring: “Raak ontslae van die slavin en haar seun! Ek sal nie toelaat dat hy, die seun van ’n slavin, die erfporsie met my seun, Isak, deel nie!”', 'AFRNLV'),
(1, 21, 11, 'Dit het Abraham hewig ontstel, want Ismael was tog ook sy seun.', 'AFRNLV'),
(1, 21, 12, 'Maar God sê vir Abraham: “Moenie oor die seun en jou slavin ontsteld word nie. Doen soos Sara vra, want uit Isak sal jou nageslag voortgesit word.', 'AFRNLV'),
(1, 21, 13, 'Ek sal egter ook die nageslag van Hagar se seun tot ’n groot nasie maak, want hy is jou seun.”', 'AFRNLV'),
(1, 21, 14, 'Die volgende oggend het Abraham vroeg opgestaan. Hy het padkos voorberei en ’n velsak met water oor Hagar se skouers gehang. Toe stuur hy haar en hulle seun weg. Sy het doelloos in die wildernis van Berseba rondgedwaal.', 'AFRNLV'),
(1, 21, 15, 'Toe die water op was, het sy die seun in die koelte van ’n bos gelos.', 'AFRNLV'),
(1, 21, 16, 'Sy self het ’n entjie daarvandaan gaan sit, so ver as wat ’n mens met ’n pyl en boog kan skiet. “Ek wil nie sien hoe my seun sterf nie,” het sy in trane gesê.', 'AFRNLV'),
(1, 21, 17, 'Maar God het die seun hoor huil. Toe roep die engel van God vir Hagar uit die hemel: “Hagar, wat is verkeerd? Moenie bang wees nie! God het die seun gehoor huil daar waar hy onder die bos lê.', 'AFRNLV'),
(1, 21, 18, 'Gaan na hom toe en vertroos hom, want Ek gaan sy nageslag ’n groot nasie maak.”', 'AFRNLV'),
(1, 21, 19, 'Toe maak God Hagar se oë oop en sy sien ’n put met water. Sy het haar watersak vol gemaak en vir die seun water gegee om te drink.', 'AFRNLV'),
(1, 21, 20, 'God was met die seun. Hy het in die Paranwoestyn grootgeword en ’n knap boogskutter geword.', 'AFRNLV'),
(1, 21, 21, 'Sy ma het gesorg dat hy later met ’n Egiptiese meisie trou.', 'AFRNLV'),
(1, 21, 22, 'Omstreeks hierdie tyd kom Abimelek en Pikol, die bevelvoerder van sy leër, op besoek by Abraham. “Dit is baie duidelik dat God jou help in alles wat jy doen,” sê Abimelek.', 'AFRNLV'),
(1, 21, 23, '“Belowe my met ’n eed in God se Naam dat jy nie oneerlik teenoor my sal optree nie, ook nie teenoor my kinders of my kleinkinders nie. Ek was lojaal aan jou; belowe nou dat jy ook aan my en hierdie land lojaal sal wees solank jy lewe.”', 'AFRNLV'),
(1, 21, 24, 'Abraham antwoord hom: “Nou goed, ek belowe!”', 'AFRNLV'),
(1, 21, 25, 'Hy het egter by Abimelek beswaar gemaak oor ’n waterput wat Abimelek se slawe met geweld van hom afgeneem het.', 'AFRNLV'),
(1, 21, 26, '“Dis die eerste keer dat ek hiervan hoor,” sê Abimelek. “Ek het nie die vaagste benul wie dit gedoen het nie. Hoekom het jy my nie al eerder gesê nie?”', 'AFRNLV'),
(1, 21, 27, 'Abraham gee toe kleinvee en beeste vir Abimelek en hulle sluit ’n ooreenkoms met mekaar.', 'AFRNLV'),
(1, 21, 28, 'Maar toe Abraham nog sewe ooilammers eenkant sit,', 'AFRNLV'),
(1, 21, 29, 'vra Abimelek: “Wat doen jy nou met die ooilammers?”', 'AFRNLV'),
(1, 21, 30, 'Abraham antwoord: “Neem dit. Dis ’n sigbare teken dat jy erken dat ek hierdie put gegrawe het.”', 'AFRNLV'),
(1, 21, 31, 'Sedert dié voorval staan die put bekend as Berseba, die put van die eed, want dis waar hulle ’n eed teenoor mekaar afgelê het.', 'AFRNLV'),
(1, 21, 32, 'Ná die sluiting van die ooreenkoms, het Abimelek en Pikol, die bevelvoerder van sy leër, teruggegaan na hulle tuiste in die land van die Filistyne.', 'AFRNLV'),
(1, 21, 33, 'Abraham plant toe ’n tamarisk by Berseba en het die Here, die ewige God, daar aanbid.', 'AFRNLV'),
(1, 21, 34, 'Abraham het nog vir ’n lang tyd in die land van die Filistyne gewoon.', 'AFRNLV'),
(1, 22, 1, 'Na ’n tyd wou God Abraham toets. “Abraham!” roep God. “Hier is ek,” antwoord Abraham.', 'AFRNLV'),
(1, 22, 2, 'God sê vir hom: “Neem jou seun, jou enigste seun, ja, vir Isak wat jy so liefhet, en gaan na die land Moria. Offer hom daar as brandoffer op een van die berge wat Ek jou sal wys.”', 'AFRNLV'),
(1, 22, 3, 'Die volgende oggend het Abraham vroeg opgestaan. Hy het sy donkie opgesaal vir die reis en hout gekap vir die brandoffer. Toe het hy twee slawe en ook sy seun Isak geneem om saam te gaan. Daarna het hy vertrek na die plek wat God vir hom aangedui het.', 'AFRNLV'),
(1, 22, 4, 'Op die derde dag sien Abraham die plek in die verte.', 'AFRNLV'),
(1, 22, 5, '“Bly ’n bietjie hier by die donkie,” sê Abraham vir die slawe. “Ek en die seun sal ’n entjie verder gaan. Ons sal daar aanbid en dan terugkom.”', 'AFRNLV'),
(1, 22, 6, 'Abraham sit toe die hout op Isak se skouers. Hy het self die mes en die vuur gedra. Terwyl die twee so saamloop,', 'AFRNLV'),
(1, 22, 7, 'sê Isak: “Pa?” “Ja, my seun?” antwoord Abraham. “Ons het nou wel die hout en die vuur,” sê die seun, “maar waar is die lam vir die offerande?”', 'AFRNLV'),
(1, 22, 8, '“God sal self die lam voorsien, my seun,” antwoord Abraham. So het die twee verder gestap.', 'AFRNLV'),
(1, 22, 9, 'Toe hulle aankom by die plek wat God vir Abraham aangewys het, bou hy daar ’n altaar en sit die hout daarop neer. Hy maak Isak vas en sit hom bo-op die hout op die altaar.', 'AFRNLV'),
(1, 22, 10, 'Daarna vat Abraham die mes en lig dit op om sy seun as offer aan die Here te slag.', 'AFRNLV'),
(1, 22, 11, 'Op daardie oomblik roep die engel van die Here na hom uit die hemel: “Abraham, Abraham!” “Ek luister,” antwoord Abraham.', 'AFRNLV'),
(1, 22, 12, '“Moenie jou hand oplig teen die seun en hom enige kwaad aandoen nie!” sê die engel. “Nou weet Ek dat jy regtig vir God dien, want jy het selfs jou geliefde seun nie van My weerhou nie.”', 'AFRNLV'),
(1, 22, 13, 'Abraham kyk op en sien ’n ram wat met sy horings in ’n bos vassit. Hy neem die ram en offer dit as brandoffer op die altaar in die plek van sy seun.', 'AFRNLV'),
(1, 22, 14, 'Abraham het toe die plek genoem “Die Here voorsien”. Hierdie naam het sedertdien ’n spreekwoord geword: “Op die berg van die Here sal voorsien word.”', 'AFRNLV'),
(1, 22, 15, 'Die engel van die Here roep toe weer uit die hemel na Abraham:', 'AFRNLV'),
(1, 22, 16, '“Die Here sê: ‘Omdat jy My gehoorsaam het en nie eens jou geliefde seun van My weerhou het nie, neem Ek ’n eed', 'AFRNLV'),
(1, 22, 17, 'dat Ek jou oorvloedig sal seën. Ek sal jou nageslag vermenigvuldig tot ’n ontelbare menigte, soos die sterre aan die hemel en die sand aan die see en hulle sal hulle vyande oorwin.', 'AFRNLV'),
(1, 22, 18, 'In jou nageslag sal al die nasies van die aarde geseën word. Dit sal alles gebeur omdat jy My gehoorsaam het.’”', 'AFRNLV'),
(1, 22, 19, 'Daarna het hulle na die twee slawe toe teruggekeer en almal saam Berseba toe gegaan waar Abraham gewoon het.', 'AFRNLV'),
(1, 22, 20, 'Kort hierna hoor Abraham dat Milka, sy broer Nahor se vrou, vir Nahor agt seuns in die wêreld gebring het.', 'AFRNLV'),
(1, 22, 21, 'Die oudste se naam was Us en die ander was Bus, Kemuel (die voorvader van die Arameërs),', 'AFRNLV'),
(1, 22, 22, 'Kesed, Gaso, Pildas, Jidlaf en Betuel.', 'AFRNLV'),
(1, 22, 23, 'Betuel het later die pa van Rebekka geword.', 'AFRNLV'),
(1, 22, 24, 'Benewens hierdie agt seuns by Milka, het Nahor ook nog vier kinders by sy byvrou Reüma gehad. Hulle name was Tebag, Gagam, Tagas en Maäka.', 'AFRNLV'),
(1, 23, 1, 'Toe Sara 127 jaar oud was,', 'AFRNLV'),
(1, 23, 2, 'is sy by Kirjat-Arba dood. Dit is Hebron in die land Kanaän. Abraham het daar gerou en oor haar gehuil.', 'AFRNLV'),
(1, 23, 3, 'Hy het haar lyk net so gelaat, na die leiers van die Hetiete toe gegaan en gesê:', 'AFRNLV'),
(1, 23, 4, '“Ek is maar ’n vreemdeling onder julle. Verkoop asseblief aan my ’n stuk grond waar ek my vrou kan begrawe.”', 'AFRNLV'),
(1, 23, 5, 'Die Hetiete antwoord hom:', 'AFRNLV'),
(1, 23, 6, '“Sekerlik, want jy is ’n gerespekteerde persoon in ons omgewing. Kies vir jou die beste graf waarin jy haar kan begrawe. Nie een van ons sal daarteen beswaar maak nie.”', 'AFRNLV'),
(1, 23, 7, 'Abraham buig toe laag voor die volksleiers van die Hetiete en sê:', 'AFRNLV'),
(1, 23, 8, '“Aangesien julle so dink, wees so vriendelik en vra Efron, seun van Soar,', 'AFRNLV'),
(1, 23, 9, 'om die spelonk van Makpela op die punt van sy grond aan my af te staan. Wat ook al die prys is waarop besluit word, ek sal dit in julle teenwoordigheid ten volle betaal sodat ek ’n begraafplaas van my eie kan besit.”', 'AFRNLV'),
(1, 23, 10, 'Efron het daar tussen die ander Hetiete gesit. Hy antwoord Abraham in die teenwoordigheid van die oudstes in die stadspoort:', 'AFRNLV'),
(1, 23, 11, '“Nee, Meneer! Luister tog asseblief vir my. Ek sal die grot en die stuk land vir jou skenk. Ek gee dit vir jou hier in die teenwoordigheid van my mense. Gaan begrawe gerus jou vrou daar.”', 'AFRNLV'),
(1, 23, 12, 'Abraham het weer voor die leiers van die land gebuig.', 'AFRNLV'),
(1, 23, 13, 'Terwyl almal luister, sê hy vir Efron: “Nee, luister vir mý. Ek sal dit van jou koop. Laat my die volle prys betaal sodat ek my vrou daar kan begrawe.”', 'AFRNLV'),
(1, 23, 14, 'Efron antwoord vir Abraham:', 'AFRNLV'),
(1, 23, 15, '“Meneer, luister na my. Die land is 400 sikkels silwer werd, maar wat is dit nou tussen ons? Gaan voort en begrawe jou vrou.”', 'AFRNLV'),
(1, 23, 16, 'Abraham betaal toe die prys wat Efron gevra het, soos voor almal ooreengekom. Dit was 400 sikkels silwer.', 'AFRNLV'),
(1, 23, 17, 'So het hy wettiglik die stuk grond by Makpela naby Mamre van Efron gekoop. Dit het ingesluit die grond, die grot daarop, en al die bome tot by die grens van die grond.', 'AFRNLV'),
(1, 23, 18, 'Dit het Abraham se vaste eiendom geword volgens die ooreenkoms wat voor almal in die poort van die stad gemaak is.', 'AFRNLV'),
(1, 23, 19, 'Daarop het Abraham Sara daar begrawe, in die grot van Makpela, naby Mamre. Dit is Hebron in Kanaän.', 'AFRNLV'),
(1, 23, 20, 'Abraham het op dié manier wettiglik die grond en die grot as ’n begraafplaas van die Hetiete gekoop.', 'AFRNLV'),
(1, 24, 1, 'Teen hierdie tyd was Abraham ’n baie ou man. Die Here het hom op alle terreine geseën.', 'AFRNLV'),
(1, 24, 2, 'Op ’n dag sê hy vir die oudste slaaf wat oor sy huishouding aangestel is: “Kom sit jou hand hier,', 'AFRNLV'),
(1, 24, 3, 'en lê ’n eed af by die Here, die God van die hemel en die aarde, dat jy nie sal toelaat dat my seun met een van hierdie plaaslike Kanaänitiese meisies trou nie.', 'AFRNLV'),
(1, 24, 4, 'Gaan liewer na my geboorteland en my bloedverwante en soek daar ’n vrou vir my seun Isak.”', 'AFRNLV'),
(1, 24, 5, 'Die slaaf antwoord hom: “Sê nou net ek kry nie ’n jong vrou wat bereid is om saam met my te kom nie? Mag ek Isak dan soontoe neem om weer by u bloedverwante te woon?”', 'AFRNLV'),
(1, 24, 6, '“Nee!” waarsku Abraham. “Pas op! Jy moet my seun nooit daarheen terugneem nie.', 'AFRNLV'),
(1, 24, 7, 'Die Here, die God van die hemel wat my uit my pa se huis en my geboorteland geroep het, het met ’n eed belowe om hierdie land aan my nageslag te gee. Hy sal sy engel voor jou uitstuur en sorg dat jy daar ’n meisie kry wat met my seun sal trou.', 'AFRNLV'),
(1, 24, 8, 'Maar as sy onwillig is om saam met jou terug te kom, sal hierdie eed jou nie meer bind nie. Maar jy mag my seun nie daarheen terugneem nie.”', 'AFRNLV'),
(1, 24, 9, 'Die slaaf het toe ’n eed afgelê dat hy Abraham se voorskrifte sou uitvoer.', 'AFRNLV'),
(1, 24, 10, 'Hy het tien kamele gelaai met allerlei kosbare geskenke van Abraham. Daarna het hy vertrek na Mesopotamië, na die dorp waar Abraham se broer Nahor gewoon het.', 'AFRNLV'),
(1, 24, 11, 'Daar aangekom, laat hy die kamele kniel by ’n fontein net buite die dorp. Dit was laatnamiddag en tyd dat die vroue uitkom om water te kom haal.', 'AFRNLV'),
(1, 24, 12, '“O Here, God van my meester Abraham,” het hy gebid. “Laat ek suksesvol wees, en bewys u getrouheid aan my meester Abraham.', 'AFRNLV'),
(1, 24, 13, 'Kyk, hier staan ek by hierdie fontein en die meisies is besig om hierheen te kom om water te kry.', 'AFRNLV'),
(1, 24, 14, 'Ek sal vir een van hulle water vra om te drink. As sy sê ‘sekerlik, en ek sal sommer ook vir jou kamele water gee om te drink’ — laat dit die een wees wat U gekies het as vrou vir Isak. Dit sal ’n bevestiging wees van u troue liefde teenoor my meester.”', 'AFRNLV'),
(1, 24, 15, 'Hy was nog besig om te bid toe ’n meisie met die naam Rebekka daar aankom met ’n waterkruik op haar skouer. Haar pa se naam was Betuel, die seun van Abraham se broer Nahor en sy vrou Milka.', 'AFRNLV'),
(1, 24, 16, 'Rebekka was ’n besonder mooi meisie en het nog nooit by ’n man geslaap nie. Sy gaan af na die water toe, maak haar kruik vol en kom weer boontoe.', 'AFRNLV'),
(1, 24, 17, 'Die slaaf hardloop oor na haar toe en vra: “Gee asseblief vir my water om te drink.”', 'AFRNLV'),
(1, 24, 18, '“Sekerlik, Meneer, drink gerus,” antwoord sy terwyl sy dadelik die kruik laat sak.', 'AFRNLV'),
(1, 24, 19, 'Toe hy klaar gedrink het, sê sy vir hom: “Ek sal sommer ook vir u kamele water skep totdat hulle genoeg gehad het!”', 'AFRNLV'),
(1, 24, 20, 'Sy maak toe gou haar kruik leeg in die drinkbak en gaan vinnig af na die water toe. Sy het aangehou om water vir die kamele aan te dra totdat almal genoeg gedrink het.', 'AFRNLV'),
(1, 24, 21, 'Die slaaf het haar in stilte dopgehou en gewonder of dit werklik die een is wat die Here beskik het dat hy moes teëkom.', 'AFRNLV'),
(1, 24, 22, 'Toe die kamele klaar gedrink het, gee hy haar ’n goue ring van ’n halwe sikkel vir haar neus en twee armbande van tien sikkels goud.', 'AFRNLV'),
(1, 24, 23, '“Wie se dogter is jy?” vra hy. “Het jou pa dalk plek waar ons vannag kan slaap?”', 'AFRNLV'),
(1, 24, 24, '“My pa se naam is Betuel,” antwoord sy. “My oupa en ouma is Nahor en Milka.', 'AFRNLV'),
(1, 24, 25, 'En ja, ons het genoeg strooi en voer vir die diere, en ook slaapplek.”', 'AFRNLV'),
(1, 24, 26, 'Toe buig die man neer en aanbid die Here.', 'AFRNLV'),
(1, 24, 27, '“Aan die Here, die God van my meester Abraham, kom toe die lof,” sê hy. “Die Here was goed vir my en getrou aan Abraham, want hy het my reguit na my meester se bloedverwante toe gelei.”', 'AFRNLV'),
(1, 24, 28, 'Die meisie hardloop toe na haar huis toe en vertel haar familie alles wat gebeur het.', 'AFRNLV'),
(1, 24, 29, 'Rebekka se broer se naam was Laban.', 'AFRNLV'),
(1, 24, 30, 'Hy het die neusring en die armbande gesien wat sy suster dra, en die storie gehoor wat sy vertel het. Daarom hardloop hy haastig na die fontein toe. Die man het nog daar by sy kamele gestaan. Laban sê vir hom:', 'AFRNLV'),
(1, 24, 31, '“Kom saam en bly oor by ons. U is ’n geseënde van die Here. Hoekom sal u hier buitekant die dorp bly staan terwyl ek alreeds vir u slaapplek reggemaak het? Ek het ook plek reg vir u kamele.”', 'AFRNLV'),
(1, 24, 32, 'Die man gaan toe saam met Laban huis toe. Laban het die kamele afgesaal, vir hulle voer gegee en strooi om op te slaap. Hy het ook vir die slaaf en die mense by hom water gegee om te was.', 'AFRNLV'),
(1, 24, 33, 'Daarna is aandete bedien. Maar die slaaf sê: “Ek wil nie eet voordat ek vertel het waarom ek hierheen gekom het nie.” “Goed,” sê Laban, “vertel ons wat jy kom doen het.”', 'AFRNLV'),
(1, 24, 34, '“Ek is Abraham se slaaf,” verduidelik hy.', 'AFRNLV'),
(1, 24, 35, '“Die Here het hom baie geseën sodat hy ryk geword het. Die Here het hom troppe kleinvee en beeste gegee, ’n fortuin aan goud en silwer, en baie slawe, kamele en donkies.', 'AFRNLV'),
(1, 24, 36, '“Toe Sara, my meester se vrou, alreeds bejaard was, het sy geboorte gegee aan sy seun. My meester het alles wat hy besit aan hom bemaak.', 'AFRNLV'),
(1, 24, 37, 'Hy het my met ’n eed laat belowe dat ek nie sou toelaat dat Isak met een van die Kanaänitiese meisies trou waar hy woon nie.', 'AFRNLV'),
(1, 24, 38, '‘Gaan liewer na my familie toe en kry daar ’n vrou vir my seun,’ het hy beveel.', 'AFRNLV'),
(1, 24, 39, '“‘Maar sê nou ek kan nie ’n meisie kry wat bereid is om saam met my terug te gaan nie?’ het ek gevra.', 'AFRNLV'),
(1, 24, 40, '‘Jy sal,’ het hy gesê, ‘want die Here voor wie ek lewe, sal sy engel saam met jou stuur sodat jou sending suksesvol sal wees. Jy moet beslis onder my bloedverwante, uit my pa se mense, ’n vrou vir my seun kry.', 'AFRNLV'),
(1, 24, 41, 'Maar as jy na my bloedverwante gaan en hulle weier dat sy kom, sal hierdie eed jou nie meer bind nie.’', 'AFRNLV'),
(1, 24, 42, '“Vanmiddag, toe ek by die fontein aankom, het ek so gebid: ‘O Here, God van my meester Abraham, laat my tog asseblief slaag.', 'AFRNLV'),
(1, 24, 43, 'Hier staan ek nou by die fontein. Ek sal vir ’n meisie wat kom water haal, vra: ‘Gee my asseblief water om te drink!’', 'AFRNLV'),
(1, 24, 44, 'As sy vir my sê: ‘Sekerlik, drink gerus, en ek sal sommer vir jou kamele ook water gee!’ — Here, laat sý die een wees wat U bestem het as vrou vir die seun van my meester.’', 'AFRNLV'),
(1, 24, 45, '“Ek het skaars so saggies klaar gebid, of ek sien Rebekka aankom met ’n waterkruik op haar skouer. Sy het afgegaan na die fontein toe en haar kruik vol gemaak. Ek sê toe vir haar: ‘Gee asseblief vir my water om te drink.’', 'AFRNLV'),
(1, 24, 46, 'Sy het dadelik die kruik van haar skouer laat afsak sodat ek kon drink en gesê: ‘Sekerlik, Meneer, en ek sal ook vir jou kamele water gee.’ Dit het sy gedoen.', 'AFRNLV'),
(1, 24, 47, '“Toe ek haar vra wie se dogter sy is, het sy gesê: ‘My pa is Betuel, die seun van Nahor en sy vrou Milka.’ Dis toe dat ek haar die neusring en armbande gegee het.', 'AFRNLV'),
(1, 24, 48, '“Ek het gebuig en die Here aanbid. Ek het die Here, die God van my meester Abraham, geloof omdat Hy my op die regte pad gelei het sodat ek ’n vrou uit die familie van my meester se bloedverwante kon kry.', 'AFRNLV'),
(1, 24, 49, 'Nou wil ek graag weet: Sal julle lojaal en getrou wees aan my meester, of nie? Sê vir my ja of nee sodat ek kan weet wat my te doen staan.”', 'AFRNLV'),
(1, 24, 50, 'Laban en Betuel het geantwoord: “Dit kom van die Here af. Wat kan ons dan sê?', 'AFRNLV'),
(1, 24, 51, 'Hier is Rebekka. Neem haar en gaan. Ja, laat sy die vrou word van jou meester se seun soos die Here bepaal het.”', 'AFRNLV'),
(1, 24, 52, 'Toe hy dit hoor, het Abraham se slaaf laag afgebuig en die Here aanbid.', 'AFRNLV'),
(1, 24, 53, 'Toe haal hy silwer en goue voorwerpe uit, asook klere, en gee dit vir Rebekka. Vir haar broer en haar ma het hy duur geskenke gegee.', 'AFRNLV'),
(1, 24, 54, 'Toe eers het die slaaf en die mense saam met hom aandete geëet en daar oorgebly. Vroeg die volgende oggend sê hy: “Stuur my terug na my meester toe.”', 'AFRNLV'),
(1, 24, 55, '“Maar ons wil hê Rebekka moet nog tien dae hier by ons bly, dan kan sy gaan,” sê haar broer en ma.', 'AFRNLV'),
(1, 24, 56, 'Maar hy sê: “Moet my nie ophou nie. Die Here het my reis suksesvol gemaak. Laat my toe om na my meester terug te gaan.”', 'AFRNLV'),
(1, 24, 57, '“Kom ons vra liewer wat Rebekka self dink,” sê hulle.', 'AFRNLV'),
(1, 24, 58, 'Hulle roep haar toe en vra: “Is jy gewillig om saam met hierdie man te gaan?” “Ja, ek wil gaan,” antwoord sy.', 'AFRNLV'),
(1, 24, 59, 'Hulle het Rebekka gegroet en haar saam met Abraham se slaaf en sy reisgenote laat gaan. Die vrou wat haar van kleins af opgepas het, het ook saam met haar gegaan.', 'AFRNLV'),
(1, 24, 60, 'Hulle het haar geseën met die volgende seën: “Ons suster, mag jou nageslag tienduisende word; mag jou afstammelinge die stede van hulle vyande oorwin.”', 'AFRNLV'),
(1, 24, 61, 'Toe het Rebekka en haar slavinne op die kamele geklim en saam met Abraham se slaaf vertrek.', 'AFRNLV'),
(1, 24, 62, 'Intussen het Isak teruggekeer huis toe van Lagai-Roï-fontein. Sy huis was in die Negev.', 'AFRNLV'),
(1, 24, 63, 'Teen laatnamiddag het Isak in die veld gaan stap. Hy kyk op en sien ’n klomp kamele aankom.', 'AFRNLV'),
(1, 24, 64, 'Rebekka kyk ook op, sien hom en klim van die kameel af.', 'AFRNLV'),
(1, 24, 65, '“Wie is daardie man wat deur die veld na ons toe aankom?” vra sy vir die slaaf. Toe hy sê: “Dit is my meester,” bedek sy haar gesig met haar sluier.', 'AFRNLV'),
(1, 24, 66, 'Die slaaf het Isak alles vertel wat met hom gebeur het.', 'AFRNLV'),
(1, 24, 67, 'Daarna het Isak Rebekka na sy ma se tent gebring en sy het sy vrou geword. Hy was baie lief vir haar en sy was vir hom ’n groot troos ná die dood van sy ma.', 'AFRNLV'),
(1, 25, 1, 'Abraham het weer getrou. Die vrou se naam was Ketura.', 'AFRNLV'),
(1, 25, 2, 'Sy het vir hom die volgende kinders in die wêreld gebring: Simran, Joksan, Medan, Midian, Jisbak en Suag.', 'AFRNLV'),
(1, 25, 3, 'Joksan se twee seuns was Skeba en Dedan. Die inwoners van Assur, Letus en Leüm was die nageslag van Dedan.', 'AFRNLV'),
(1, 25, 4, 'Midian se seuns was: Efa, Efer, Ganok, Abida en Eldaä. Al hierdie mense was nasate van Abraham en Ketura.', 'AFRNLV'),
(1, 25, 5, 'Abraham het alles wat hy besit het aan sy seun Isak nagelaat.', 'AFRNLV'),
(1, 25, 6, 'Voor sy dood het hy geskenke vir die seuns van sy byvroue gegee en hulle ooswaarts, wég van Isak af, na die land Kedem toe gestuur.', 'AFRNLV'),
(1, 25, 7, 'Abraham het 175 jaar oud geword.', 'AFRNLV'),
(1, 25, 8, 'Hy het op ’n rype ouderdom na ’n lang en vol lewe gesterf.', 'AFRNLV'),
(1, 25, 9, 'Sy seuns Isak en Ismael het hom in die grot van Makpela begrawe. Dit is naby Mamre en op die grond van Efron, seun van Sogar, die Hetiet.', 'AFRNLV'),
(1, 25, 10, 'Dit is die stuk grond wat Abraham van die Hetiete gekoop het en waar hy sy vrou Sara begrawe het.', 'AFRNLV'),
(1, 25, 11, 'Ná Abraham se dood het God sy seun Isak geseën. Isak het by Lagai-Roï-fontein in die Negev gaan woon.', 'AFRNLV'),
(1, 25, 12, 'Nou volg die stamboom van die nageslag van Ismael, die seun van Abraham en Hagar, Sara se Egiptiese slavin.', 'AFRNLV'),
(1, 25, 13, 'Dit is die name van die seuns en die familiegroepe van Ismael se nageslag. Die oudste seun was Nebajot, gevolg deur Kedar, Adbeël, Mibsam,', 'AFRNLV'),
(1, 25, 14, 'Misma, Duma, Massa,', 'AFRNLV'),
(1, 25, 15, 'Gadad, Tema, Jetur, Nafis en Kedma.', 'AFRNLV'),
(1, 25, 16, 'Hierdie is die seuns van Ismael en ook die name van hulle nedersettings en blyplekke — twaalf heersers van die stamme wat na hulle vernoem is.', 'AFRNLV'),
(1, 25, 17, 'Ismael was 137 jaar oud toe hy gesterf het en begrawe is.', 'AFRNLV'),
(1, 25, 18, 'Ismael se nageslag was oor die land versprei vanaf Gawila tot by Sur, oos van Egipte, in die rigting van Assur. Die familiegroepe het in konflik met mekaar gelewe.', 'AFRNLV'),
(1, 25, 19, 'Nou volg die besonderhede van die nageslag van Isak, die seun van Abraham.', 'AFRNLV'),
(1, 25, 20, 'Isak was 40 jaar oud toe hy met Rebekka getrou het. Sy was die dogter van Betuel, die Arameër uit Paddan-Aram en die suster van die Arameër Laban.', 'AFRNLV'),
(1, 25, 21, 'Rebekka was kinderloos. Daarom het Isak by die Here gepleit vir ’n kind. Die Here het sy gebed verhoor en sy vrou het swanger geword.', 'AFRNLV'),
(1, 25, 22, 'Die twee kinders het in haar teen mekaar gestamp. Sy het gewonder: “Hoekom gebeur so iets met my?” Sy raadpleeg toe die Here.', 'AFRNLV'),
(1, 25, 23, 'Die Here antwoord haar: “Die twee seuns wat jy verwag, sal twee nasies word wat teen mekaar wedywer. Die een sal sterker wees as die ander. Die nageslag van die oudste sal die nageslag van die jongste dien.”', 'AFRNLV'),
(1, 25, 24, 'Toe die tyd aanbreek, is die tweeling gebore.', 'AFRNLV'),
(1, 25, 25, 'Die eerste was by geboorte baie rooierig. Hy was so van die hare oortrek dat dit soos ’n harige kleed gelyk het. Daarom het hulle hom Esau genoem.', 'AFRNLV'),
(1, 25, 26, 'Sy broer is ná hom gebore terwyl hy die hak van Esau vashou. Toe noem hulle hom Jakob. Isak was 60 jaar oud toe die tweeling gebore is.', 'AFRNLV'),
(1, 25, 27, 'Die seuns het groter geword. Esau was ’n bekwame jagter, iemand van die veld. Jakob, weer, het verkies om rustig tuis te bly.', 'AFRNLV'),
(1, 25, 28, 'Isak het ’n voorkeur vir Esau gehad oor die wildsvleis wat hy vir hom gebring het. Rebekka weer, was liewer vir Jakob.', 'AFRNLV'),
(1, 25, 29, 'Eendag was Jakob besig om sop te kook. Esau het doodmoeg van die veld af teruggekom.', 'AFRNLV'),
(1, 25, 30, 'Esau sê toe vir Jakob: “Gee my tog van daardie rooi goed, want ek wil doodgaan van die honger.” Dis hoe Esau sy ander naam, Edom — wat “rooi” beteken — gekry het.', 'AFRNLV'),
(1, 25, 31, 'Jakob antwoord hom: “Dis alles goed en wel, maar dan moet jy jou regte as oudste seun in ruil daarvoor gee.”', 'AFRNLV'),
(1, 25, 32, '“Wat maak dit eintlik saak,” antwoord Esau, “ek is tog op die punt om van honger te sterf. Wat beteken my eersgeboortereg dan vir my?”', 'AFRNLV'),
(1, 25, 33, 'Jakob dring egter daarop aan: “Lê ’n eed af dat jou regte nou myne word.” Esau het toe ’n eed afgelê en so sy eersgeboortereg as oudste aan Jakob, die jongste, verkoop.', 'AFRNLV'),
(1, 25, 34, 'Toe gee Jakob vir Esau brood en sop. Hy het dit geëet en gedrink en weggegaan asof sy eersgeboortereg vir hom niks beteken nie.', 'AFRNLV'),
(1, 26, 1, '’n Swaar hongersnood het weer die land getref, soos in die tyd van Abraham. Daarom het Isak verskuif na Gerar waar Abimelek, die koning van die Filistyne, gewoon het.', 'AFRNLV'),
(1, 26, 2, 'Daar verskyn die Here aan Isak en sê: “Moenie Egipte toe gaan nie. Bly hier waar Ek vir jou sê.', 'AFRNLV'),
(1, 26, 3, 'Bly in hierdie land as ’n uitlander. Ek sal met jou wees en jou seën. Ek sal hierdie hele land aan jou en jou nageslag gee, soos Ek aan jou pa, Abraham, beloof het.', 'AFRNLV'),
(1, 26, 4, 'Ek sal jou nageslag so ontelbaar maak soos die sterre in die lug. Ek sal die hele land aan hulle gee. Jou nageslag sal die draer wees van seën vir al die nasies op die aarde.', 'AFRNLV'),
(1, 26, 5, 'Ek sal dit doen omdat Abraham na My geluister het en gehoorsaam was aan al my vereistes, bevele, voorskrifte en gebooie.”', 'AFRNLV'),
(1, 26, 6, 'Isak het dus in Gerar gebly.', 'AFRNLV'),
(1, 26, 7, 'Toe die inwoners navraag doen oor Rebekka, sê hy: “Sy is my suster.” Hy was bang hulle sal hom dalk doodmaak as hulle weet dis sy vrou, want Rebekka was baie mooi.', 'AFRNLV'),
(1, 26, 8, 'Na hulle al ’n tyd lank daar gebly het, het Abimelek, die koning van die Filistyne, eendag deur die venster gesien hoe Isak vir Rebekka liefkoos.', 'AFRNLV'),
(1, 26, 9, 'Abimelek het Isak laat roep en sê vir hom: “Sy is dan jou vrou! Hoekom het jy gesê sy is jou suster?” “Dis omdat ek bang was iemand maak my dood om haar in die hande te kry,” antwoord Isak.', 'AFRNLV'),
(1, 26, 10, '“Hoe kon jy dit aan ons doen?” sê Abimelek. “Iemand kon maklik jou vrou geneem en by haar geslaap het. Dan sou jy skande oor ons gebring het!”', 'AFRNLV'),
(1, 26, 11, 'Abimelek het toe in die openbaar gewaarsku: “Enigeen wat hierdie man of sy vrou kwaad aandoen, sal met die dood gestraf word.”', 'AFRNLV'),
(1, 26, 12, 'Daardie jaar het Isak ’n baie groot oes gehad. Hy het honderd maal meer geoes as wat hy geplant het, want die Here het hom geseën.', 'AFRNLV'),
(1, 26, 13, 'Hy het baie ryk geword en sy rykdom het aanhou vermeerder.', 'AFRNLV'),
(1, 26, 14, 'Hy het groot troppe kleinvee en beeste gehad en baie slawe. Die Filistyne het daaroor jaloers geword op hom.', 'AFRNLV'),
(1, 26, 15, 'Hulle het Isak se putte met grond toegegooi. Dit was putte wat sy pa, Abraham, se slawe nog in sy tyd gegrawe het.', 'AFRNLV'),
(1, 26, 16, 'Abimelek sê toe vir Isak: “Gaan weg van ons, want jy het sterker as ons geword!”', 'AFRNLV'),
(1, 26, 17, 'Daarom het Isak na Gerarlaagte verskuif en daar gaan woon.', 'AFRNLV'),
(1, 26, 18, 'Hy het die putte wat sy pa gegrawe het, maar wat die Filistyne ná Abraham se dood toegegooi het, weer oopgegrawe. Isak het dieselfde name vir die putte gegee as wat Abraham vir hulle gegee het.', 'AFRNLV'),
(1, 26, 19, 'Sy skaapwagters het ook in Gerarlaagte gegrawe en ’n sterk fontein gekry.', 'AFRNLV'),
(1, 26, 20, 'Maar die plaaslike skaapwagters het die fontein vir hulleself toegeëien. “Dis ons water,” het hulle gesê en met Isak se skaapwagters rusie gemaak. Isak noem toe die put Esek omdat hulle daaroor rusie gemaak het.', 'AFRNLV'),
(1, 26, 21, 'Isak se mense het toe ’n ander put gegrawe, maar die Filistyne het ook daaroor beswaar gemaak. Isak noem dit toe Sitna.', 'AFRNLV'),
(1, 26, 22, 'Hy het weer verskuif en nog ’n put gegrawe. Hierdie keer het die plaaslike mense hom met rus gelaat. Hy noem toe die put Rehobot, “want,” het hy gesê, “uiteindelik het die Here vir ons ruimte gemaak. Hier sal ons nou voorspoedig wees.”', 'AFRNLV'),
(1, 26, 23, 'Isak het daarvandaan na Berseba toe getrek.', 'AFRNLV'),
(1, 26, 24, 'Met sy aankoms daar het die Here die aand aan hom verskyn en gesê: “Ek is die God van jou pa Abraham. Moenie bang wees nie, want Ek is by jou en sal jou seën. Ek sal jou nageslag baie maak en hulle sal ’n groot nasie word. Ek sal dit doen omdat Ek dit vir Abraham, my dienskneg, belowe het.”', 'AFRNLV'),
(1, 26, 25, 'Toe bou Isak daar ’n altaar en aanbid die Here. Hy het daar kamp opgeslaan en sy slawe het daar ’n put gegrawe.', 'AFRNLV'),
(1, 26, 26, 'Op ’n dag kry Isak besoekers uit Gerar. Dit was koning Abimelek saam met sy raadgewer Agussat en Pikol, die bevelvoerder van sy leër.', 'AFRNLV'),
(1, 26, 27, '“Hoekom het julle na my toe gekom?” vra Isak hulle. “Julle haat my en het my van julle af weggestuur.”', 'AFRNLV'),
(1, 26, 28, 'Hulle antwoord hom: “Dis vir ons duidelik dat die Here met jou is. Daarom het ons gekom om ’n verdrag met jou te sluit.', 'AFRNLV'),
(1, 26, 29, 'Lê ’n eed af dat jy ons nie kwaad sal aandoen nie, net soos ons jou nie skade berokken het nie. Ons het jou net goed behandel en jou in vrede weggestuur. En kyk hoe seën die Here jou!”', 'AFRNLV'),
(1, 26, 30, 'Isak het ’n groot fees voorberei en hulle het geëet en gedrink.', 'AFRNLV'),
(1, 26, 31, 'Vroeg die volgende oggend het hulle onder eed ’n verdrag gesluit. Isak het hulle toe in vrede laat gaan.', 'AFRNLV'),
(1, 26, 32, 'Daardie selfde dag kom rapporteer Isak se slawe oor ’n put wat hulle gegrawe het. “Ons het water gekry!” het hulle gesê.', 'AFRNLV'),
(1, 26, 33, 'Isak noem toe die put Seba. Daarom is die naam van die stad nou nog Berseba, “put van die eed”.', 'AFRNLV'),
(1, 26, 34, 'Toe hy 40 jaar oud was, het Esau met Jehudit, die dogter van Beëri, ’n Hetiet, getrou. Hy het ook met Basemat, die dogter van Elon, ook ’n Hetiet, getrou. Esau se twee vroue het egter vir Isak en Rebekka baie verdriet besorg.', 'AFRNLV'),
(1, 27, 1, 'Toe Isak baie oud was en blind begin word het, roep hy Esau, die oudste seun, en sê: “My seun.” “Hier is ek,” antwoord Esau.', 'AFRNLV'),
(1, 27, 2, '“Ek is reeds ’n ou man,” sê Isak. “Ek kan enige dag sterf.', 'AFRNLV'),
(1, 27, 3, 'Vat jou boog en pylkoker, gaan veld toe en skiet vir my ’n wildsbok.', 'AFRNLV'),
(1, 27, 4, 'Maak die vleis gaar soos ek daarvan hou en bring dit vir my om te eet. Dan sal ek jou seën voordat ek sterf.”', 'AFRNLV'),
(1, 27, 5, 'Maar Rebekka het die gesprek gehoor. Toe Esau uitgaan om te gaan jag,', 'AFRNLV'),
(1, 27, 6, 'sê sy vir haar seun Jakob: “Ek het gehoor jou pa vra vir Esau', 'AFRNLV'),
(1, 27, 7, 'om wildsvleis te kry en gaar te maak soos hy daarvan hou. Hy wil Esau seën in die teenwoordigheid van die Here voordat hy sterf.', 'AFRNLV'),
(1, 27, 8, 'Nou, my seun, luister na my en doen presies soos ek sê.', 'AFRNLV'),
(1, 27, 9, 'Gaan na die vee toe en bring vir my twee vet bokkies. Dan maak ek hulle gaar soos jou pa daarvan hou.', 'AFRNLV'),
(1, 27, 10, 'Dan neem jy dit vir hom sodat hy dit kan eet en jóú kan seën voor hy sterf.”', 'AFRNLV'),
(1, 27, 11, '“Maar, Ma!” antwoord Jakob. “My broer Esau is harig en my vel is glad!', 'AFRNLV'),
(1, 27, 12, 'Wat sal gebeur as Pa aan my vat? Hy sal weet dat ek besig is om hom te bedrieg. Dan sal hy my vervloek pleks van seën.”', 'AFRNLV'),
(1, 27, 13, '“Laat die vloek dan op my neerkom, my seun,” sê Rebekka. “Maak nou soos ek sê en gaan haal die bokkies.”', 'AFRNLV'),
(1, 27, 14, 'Jakob het sy ma se opdragte uitgevoer en die twee bokkies gebring. Sy het hulle gevat en ’n heerlike vleisgereg klaargemaak, net soos Isak daarvan hou.', 'AFRNLV'),
(1, 27, 15, 'Toe vat sy Esau se beste klere in die huis, en laat Jakob dit aantrek.', 'AFRNLV'),
(1, 27, 16, 'Van die harige vel van die bokkies draai sy om sy arms en om sy nek.', 'AFRNLV'),
(1, 27, 17, 'Toe gee sy hom die geurige vleisgereg en ook vars gebakte brood.', 'AFRNLV'),
(1, 27, 18, 'Jakob het dit na Isak toe geneem en gesê: “Pa?” “Ja, my seun,” antwoord hy. “Wie is dit, Esau of Jakob?”', 'AFRNLV'),
(1, 27, 19, 'Jakob antwoord hom: “Ek is Esau, Pa se oudste seun. Ek het gemaak soos Pa gesê het. Kom sit regop en eet van die wildsvleis. Dan kan Pa my seën.”', 'AFRNLV'),
(1, 27, 20, 'Maar Isak vra: “Hoe is dit dat jy dit so gou kon doen, my seun?” “Omdat die Here, u God, dit oor my pad laat kom het!” antwoord Jakob.', 'AFRNLV'),
(1, 27, 21, 'Isak sê toe vir Jakob: “Kom ’n bietjie hier dat ek aan jou kan vat om seker te maak jy is regtig Esau.”', 'AFRNLV'),
(1, 27, 22, 'Jakob het nader aan sy pa gaan staan. Isak voel toe aan hom en sê: “Die stem klink soos Jakob s’n, maar die hande is dié van Esau.”', 'AFRNLV'),
(1, 27, 23, 'Hy kon Jakob nie herken nie omdat Jakob se hande net so harig soos dié van Esau gevoel het. Isak seën toe vir Jakob.', 'AFRNLV'),
(1, 27, 24, '“Is jy regtig my seun Esau?” vra hy. “Natuurlik, Pa!” antwoord Jakob.', 'AFRNLV'),
(1, 27, 25, 'Toe sê Isak: “Bring vir my die wildsvleis sodat ek dit kan eet. Dan sal ek jou my seën gee.” Jakob het dit vir hom gebring en Isak het geëet. Hy het ook die wyn gedrink wat Jakob bedien het. Toe sê Isak:', 'AFRNLV'),
(1, 27, 26, '“Kom nader en soen my, my seun.”', 'AFRNLV'),
(1, 27, 27, 'Jakob gaan toe nader en soen hom. Toe Isak sy klere ruik, was hy tevrede en het hy sy seun geseën. Hy het gesê: “Die reuk van my seun is die geur van die veld wat die Here geseën het.', 'AFRNLV'),
(1, 27, 28, 'Mag God vir jou die dou van die hemel en die vrugbaarheid van die aarde gee sodat jy goeie oeste van graan en wyn sal hê.', 'AFRNLV'),
(1, 27, 29, 'Mag baie nasies jou dien. Jy sal heers oor jou familie en jou broers sal voor jou buig. Almal wat jou vervloek, sal self vervloek wees, en almal wat jou seën, sal ook geseën word.”', 'AFRNLV'),
(1, 27, 30, 'Nadat sy pa hom geseën het, was Jakob skaars weg van Isak af, of sy broer Esau kom terug van die jag.', 'AFRNLV'),
(1, 27, 31, 'Hy het ’n lekker gereg gaargemaak en dit vir Isak gebring. Hy sê toe: “Sit regop, Pa, en eet van my wildsvleis sodat Pa my kan seën.”', 'AFRNLV'),
(1, 27, 32, '“Wie is jy dan?” vra Isak. “Maar dis ek, Esau, Pa se oudste seun!” antwoord hy.', 'AFRNLV'),
(1, 27, 33, 'Isak was baie ontsteld en vra: “Nou wie was dit dan wat so pas vir my wildsvleis gegee het? Ek het dit reeds geëet en hom geseën voor jy gekom het en hy sal onherroeplik geseën bly.”', 'AFRNLV'),
(1, 27, 34, 'Toe Esau dit hoor, het hy hard en bitter geskree. “Ag, Pa, seën my tog ook!” het hy gepleit.', 'AFRNLV'),
(1, 27, 35, 'Maar Isak sê: “Jou broer was hier en hy het my bedrieg. Hy het reeds jou seën ontvang.”', 'AFRNLV'),
(1, 27, 36, 'Esau sê: “Dis geen wonder sy naam is Jakob nie, want dis nou al die tweede keer dat hy my bedrieg het. Eers het hy my eersgeboortereg gevat en nou het hy my seën gesteel. Ai, het Pa dan nie eers één seën vir my oor nie?”', 'AFRNLV'),
(1, 27, 37, 'Isak antwoord Esau: “Ek het Jakob jou meerdere gemaak en al sy broers sal aan hom onderdanig wees. Ek het hom volop graan en wyn beloof. Wat bly nou nog oor?”', 'AFRNLV'),
(1, 27, 38, 'Esau het aanhou pleit: “Het Pa dan net één seën? Pa, seën my tog ook!” Hy het bitterlik gehuil.', 'AFRNLV'),
(1, 27, 39, 'Sy pa sê toe vir hom: “Jy sal lewe weg van die rykdom van die aarde en die dou van die hemel.', 'AFRNLV'),
(1, 27, 40, 'Jy sal ’n bestaan maak uit oorlog. Jy sal ’n tyd lank jou broer dien, maar as jy jou daarteen verset, sal jy loskom van die oorheersing.”', 'AFRNLV'),
(1, 27, 41, 'Esau het Jakob gehaat omdat hy hom van sy seën beroof het. Hy sê toe vir homself: “My pa sal nie meer lank lewe nie. Wanneer hy sterf, maak ek vir Jakob dood.”', 'AFRNLV'),
(1, 27, 42, 'Esau se uitlatings is vir Rebekka oorvertel. Sy het vir Jakob laat roep en gesê: “Esau dreig om jou dood te maak.', 'AFRNLV'),
(1, 27, 43, 'Luister nou, my seun. Vlug na jou oom Laban in Haran.', 'AFRNLV'),
(1, 27, 44, 'Bly daar totdat jou broer se woede bedaar het.', 'AFRNLV'),
(1, 27, 45, 'Wanneer hy vergeet het van wat jy gedoen het, sal ek jou laat weet om jou te kom haal. Hoekom moet ek albei van julle op een dag verloor?”', 'AFRNLV'),
(1, 27, 46, 'Rebekka praat toe met Isak: “Ek is nou moeg van hierdie plaaslike Hetitiese vroue. Ek sal liewer sterf as dat Jakob ook met een van hulle trou.”', 'AFRNLV'),
(1, 28, 1, 'Isak roep toe vir Jakob. Hy seën hom en sê: “Jy moenie met enige van hierdie Kanaänitiese vroue trou nie.', 'AFRNLV'),
(1, 28, 2, 'Gaan eerder na Paddan-Aram toe, na die huis van jou oupa Betuel, en trou met een van jou oom Laban se dogters.', 'AFRNLV'),
(1, 28, 3, 'Mag God die Almagtige jou seën en vir jou baie kinders gee. Mag Hy jou ’n groot nasie maak.', 'AFRNLV'),
(1, 28, 4, 'Jy en jou nageslag sal die beloftes aan Abraham ontvang. Hierdie land waar ons nou as vreemdelinge woon, sal die eiendom van jou nageslag word, want God het dit reeds aan Abraham gegee.”', 'AFRNLV'),
(1, 28, 5, 'Isak het toe vir Jakob weggestuur. Hy het na Paddan-Aram toe vertrek, na sy ma se broer Laban, die seun van Betuel die Arameër.', 'AFRNLV'),
(1, 28, 6, 'Esau het geweet dat sy pa vir Jakob geseën en Paddan-Aram toe gestuur het om daar ’n vrou te kry. Toe hy Jakob geseën het, het hy hom gewaarsku: “Jy moenie met ’n Kanaänitiese meisie trou nie.”', 'AFRNLV'),
(1, 28, 7, 'Hy het ook gehoor dat Jakob gehoorsaam was aan sy ouers en na Paddan-Aram toe vertrek het.', 'AFRNLV'),
(1, 28, 8, 'Dit was vir Esau duidelik dat sy pa nie van die plaaslike Kanaänitiese vroue gehou het nie.', 'AFRNLV'),
(1, 28, 9, 'Daarom gaan hy na sy oom Ismael toe en trou met Magalat, dogter van Abraham se seun Ismael, en suster van Nebajot. Dit was benewens die vroue wat hy reeds gehad het.', 'AFRNLV'),
(1, 28, 10, 'Jakob is van Berseba af weg en het na Haran toe vertrek.', 'AFRNLV'),
(1, 28, 11, 'Teen sononder kom hy by ’n geskikte plek aan waar hy kon oornag. Hy neem toe een van die klippe van die plek en sit dit by sy kop neer. Toe gaan lê hy om te slaap.', 'AFRNLV'),
(1, 28, 12, 'Dié nag droom hy dat hy ’n leer sien wat op die aarde staan met die bopunt in die hemel. Engele van God het daarmee op en af geklim.', 'AFRNLV'),
(1, 28, 13, 'Die Here het aan die bokant van die leer gestaan en vir hom gesê: “Ek is die Here, die God van jou voorvader Abraham en die God van Isak. Die grond waarop jy lê, gee Ek vir jou en jou nageslag.', 'AFRNLV'),
(1, 28, 14, 'Jou nageslag sal so baie wees soos die stof van die aarde. Hulle sal versprei na die ooste en die weste, en na die noorde en die suide. Al die mense op aarde sal deur middel van jou nageslag geseën word.', 'AFRNLV'),
(1, 28, 15, 'Ek sal by jou wees en jou beskerm waar jy ook al gaan. Ek sal jou weer terugbring na hierdie land toe. Ek sal jou nie verlaat nie, maar doen wat Ek beloof het.”', 'AFRNLV'),
(1, 28, 16, 'Toe Jakob wakker word, sê hy: “Sowaar! Die Here is op hierdie plek, en ek het dit nie eers geweet nie!”', 'AFRNLV'),
(1, 28, 17, 'Hy was egter ook bang en het gesê: “Hoe vreesaanjaend is hierdie plek! Dis niks anders nie as die woning van God, die poort na die hemel!”', 'AFRNLV'),
(1, 28, 18, 'Die volgende oggend staan hy vroeg op. Hy neem die klip by sy kop en sit dit regop as ’n gedenkteken. Daarna gooi hy olie daarop uit.', 'AFRNLV'),
(1, 28, 19, 'Hy noem die plek toe Bet-El, “huis van God”. Die dorp daar naby was voorheen bekend as Lus.', 'AFRNLV'),
(1, 28, 20, 'Toe lê Jakob ’n eed af en sê: “As U, o God, by my sal wees, my op hierdie reis sal beskerm en vir my kos en klere gee', 'AFRNLV'),
(1, 28, 21, 'sodat ek weer veilig terugkom by my ouerhuis, dan sal U, Here, my God wees.', 'AFRNLV'),
(1, 28, 22, 'Hierdie gedenkteken sal ’n plek wees waar God aanbid word. Van alles wat U vir my gee, sal ek vir U ’n tiende afstaan.”', 'AFRNLV'),
(1, 29, 1, 'Jakob het sy reis voortgesit en uiteindelik in die land van die mense in die ooste aangekom.', 'AFRNLV'),
(1, 29, 2, 'Op ’n afstand sien hy toe onverwags ’n put in die veld en tot sy verbasing sien hy ook drie troppe kleinvee wat daar lê en wag om te drink! ’n Swaar klip was oor die opening van die put.', 'AFRNLV'),
(1, 29, 3, 'Dit was die gebruik om te wag totdat al die troppe by die put is voordat hulle die klip wegrol. Nadat die vee gedrink het, rol hulle die klip weer terug oor die put.', 'AFRNLV'),
(1, 29, 4, 'Jakob gaan praat toe met die skaapwagters en vra: “Waar woon julle, vriende?” “In Haran,” sê hulle.', 'AFRNLV'),
(1, 29, 5, '“Ken julle iemand met die naam Laban, die kleinseun van Nahor?” “O ja, ons ken hom!” antwoord hulle.', 'AFRNLV'),
(1, 29, 6, '“Hoe gaan dit met hom?” vra Jakob. “Dit gaan goed met hom,” antwoord hulle hom. “Kyk, hier kom sy dogter Ragel juis nou aan met die vee.”', 'AFRNLV'),
(1, 29, 7, '“Die son sit nog hoog. Dis nog nie tyd om hulle in die kraal te jaag nie. Gee vir die vee water sodat hulle kan teruggaan om te wei,” sê Jakob.', 'AFRNLV'),
(1, 29, 8, '“Ons laat hulle nie drink voordat al die troppe en hulle skaapwagters hier is nie,” antwoord hulle. “Dan eers haal ons die klip van die put af.”', 'AFRNLV'),
(1, 29, 9, 'Terwyl hulle besig was om te praat, kom Ragel daar aan met haar pa se kleinvee wat sy opgepas het.', 'AFRNLV'),
(1, 29, 10, 'Toe Jakob sy niggie Ragel met haar pa se kleinvee sien, het hy na die put toe gegaan, die klip weggerol om sy oom se vee laat drink.', 'AFRNLV'),
(1, 29, 11, 'Daarna soen Jakob vir Ragel, terwyl die trane oor sy wange loop.', 'AFRNLV'),
(1, 29, 12, 'Hy verduidelik toe vir Ragel dat hy haar neef is, die seun van haar tante Rebekka. Ragel hardloop toe vinnig en gaan vertel dit vir haar pa Laban.', 'AFRNLV'),
(1, 29, 13, 'Toe Laban van Jakob hoor, het hy haastig uitgekom om hom te ontmoet. Hy het hom omhels en gesoen. Laban het hom saamgevat huis toe waar Jakob sy verhaal aan hom vertel het.', 'AFRNLV'),
(1, 29, 14, '“Dink net,” roep Laban uit. “Jy is my eie bloedfamilie!” Na hy ongeveer ’n maand lank by hom gebly het,', 'AFRNLV'),
(1, 29, 15, 'sê Laban vir hom: “Jy hoef darem nie verniet vir my te werk net omdat ons familie is nie. Wat wil jy as betaling hê?”', 'AFRNLV'),
(1, 29, 16, 'Laban het twee dogters gehad. Lea was die oudste en Ragel die jongste.', 'AFRNLV'),
(1, 29, 17, 'Lea het sagte oë gehad, maar Ragel was baie aantreklik en het ’n pragtige figuur gehad.', 'AFRNLV'),
(1, 29, 18, 'Jakob was verlief op Ragel. Daarom sê hy: “Ek sal sewe jaar werk om Ragel, die jongste dogter, as vrou te kry.”', 'AFRNLV'),
(1, 29, 19, '“Afgespreek!” sê Laban. “Ek sal haar eerder vir jou gee as vir iemand buite die familiekring. Bly by ons.”', 'AFRNLV'),
(1, 29, 20, 'Jakob het toe sewe jaar gewerk om Ragel as vrou te kry. Maar hy het haar so liefgehad dat dit vir hom soos ’n paar dae was.', 'AFRNLV'),
(1, 29, 21, 'Toe die tyd verby was, sê Jakob vir Laban: “Ek het my deel van die ooreenkoms nagekom. Gee haar nou vir my sodat ons kan trou.”', 'AFRNLV'),
(1, 29, 22, 'Laban nooi toe almal in die omgewing uit om saam die bruilof te kom vier.', 'AFRNLV'),
(1, 29, 23, 'Maar daardie nag, toe dit donker was, neem Laban vir Lea na Jakob toe; en hy het by haar geslaap.', 'AFRNLV'),
(1, 29, 24, 'Laban het Silpa as persoonlike slavin vir Lea gegee.', 'AFRNLV'),
(1, 29, 25, 'Toe Jakob die volgende oggend wakker word, sien hy met skok dis Lea! “U het my bedrieg!” sê Jakob vir Laban. “Ek het sewe jaar lank vir u gewerk om Ragel te kry! Hoekom het u my verkul?”', 'AFRNLV'),
(1, 29, 26, '“Dis nie ons gebruik dat ’n jonger dogter voor die oudste een trou nie,” antwoord Laban.', 'AFRNLV'),
(1, 29, 27, '“Wag totdat die huweliksweek verby is, dan gee ek Ragel ook vir jou op voorwaarde dat jy nog ’n verdere sewe jaar vir my werk.”', 'AFRNLV'),
(1, 29, 28, 'Jakob het ingestem. ’n Week na die huwelik met Lea het Laban ook Ragel as vrou vir hom gegee.', 'AFRNLV'),
(1, 29, 29, 'Laban het Bilha as persoonlike slavin vir Ragel gegee.', 'AFRNLV'),
(1, 29, 30, 'Jakob het toe ook by Ragel gaan slaap. Hy het haar baie liewer gehad as vir Lea en nog ’n verdere sewe jaar vir Laban gewerk.', 'AFRNLV'),
(1, 29, 31, 'Omdat Lea minder geliefd was, het die Here vir haar kinders gegee, maar Ragel was kinderloos.', 'AFRNLV'),
(1, 29, 32, 'Lea het swanger geword en ’n seun in die wêreld gebring en hom Ruben genoem, “want,” het sy gesê, “die Here het my verdriet gesien; dalk sal my man my nou liefhê.”', 'AFRNLV'),
(1, 29, 33, 'Sy het weer swanger geword en nog ’n seun in die wêreld gebring. Sy het hom Simeon genoem, “want,” het sy gesê, “die Here het gehoor dat ek minder geliefd is. Daarom het Hy my nog ’n seun gegee.”', 'AFRNLV'),
(1, 29, 34, 'Sy het nog ’n keer swanger geword en ’n seun in die wêreld gebring. Sy het hom Levi genoem, “want,” het sy gesê, “my man sal nou sekerlik aan my geheg raak omdat ek nou al vir hom drie seuns gegee het!”', 'AFRNLV'),
(1, 29, 35, 'Sy het nog ’n keer swanger geword en ’n seun in die wêreld gebring. Sy het hom Juda genoem, “want,” het sy gesê, “nou sal ek die Here prys!” Daarna het sy nie meer kinders gehad nie.', 'AFRNLV'),
(1, 30, 1, 'Toe Ragel besef dat sy nie kinders kan kry nie, het sy jaloers geword op haar suster. “As jy my nie kinders gee nie, sal ek sterf!” sê sy vir Jakob.', 'AFRNLV'),
(1, 30, 2, 'Jakob het baie kwaad geword vir Ragel. “Is ek dan God?” vra hy. “Hy verhoed dat jy kinders kry!”', 'AFRNLV'),
(1, 30, 3, 'Ragel sê toe vir hom: “Gaan slaap by my slavin Bilha. Sy sal namens my vir jou ’n kind in die wêreld bring.”', 'AFRNLV'),
(1, 30, 4, 'So het Ragel Bilha as vrou vir Jakob gegee en Jakob het by haar gaan slaap.', 'AFRNLV'),
(1, 30, 5, 'Bilha het swanger geword en geboorte gegee aan ’n seun.', 'AFRNLV'),
(1, 30, 6, 'Ragel het hom Dan genoem, want, het sy gesê: “God het in my guns uitspraak gelewer. Hy het my versoek gehoor en vir my ’n seun gegee.”', 'AFRNLV'),
(1, 30, 7, 'Bilha het weer swanger geword en het aan ’n tweede seun geboorte gegee.', 'AFRNLV'),
(1, 30, 8, 'Ragel het hom Naftali genoem, want sy het gesê: “Ek is in ’n hewige stryd met my suster gewikkel, maar nou begin ek wen!”', 'AFRNLV'),
(1, 30, 9, 'Intussen het Lea besef dat sy nie meer swanger gaan word nie. Toe gee sy haar slavin Silpa as vrou vir Jakob.', 'AFRNLV'),
(1, 30, 10, 'Daarna het Silpa ook geboorte gegee aan ’n seun vir Jakob.', 'AFRNLV'),
(1, 30, 11, 'Lea het hom Gad genoem, want sy het gesê: “Hoe gelukkig is ek!”', 'AFRNLV'),
(1, 30, 12, 'Daarna het Silpa geboorte gegee aan ’n tweede seun.', 'AFRNLV'),
(1, 30, 13, 'Lea het hom Aser genoem, want sy het gesê: “Watter vreugde het my te beurt geval! Die ander vroue sal my sekerlik as gelukkig beskou!”', 'AFRNLV'),
(1, 30, 14, 'Eendag het Ruben tydens die oestyd op liefdesappels in die veld afgekom. Hy het dit vir sy ma, Lea, gebring. Ragel pleit toe by Lea om daarvan vir haar te gee.', 'AFRNLV'),
(1, 30, 15, 'Maar Lea het haar vererg en gesê: “Is dit nie genoeg dat jy my man gevat het nie? Nou wil jy nog boonop my seun se liefdesappels ook vat?” Ragel sê toe vir haar: “Hy kan vannag by jou slaap in ruil vir die liefdesappels.”', 'AFRNLV'),
(1, 30, 16, 'Daardie aand, toe Jakob uit die veld tuiskom, gaan Lea hom tegemoet. “Jy moet vanaand by my slaap,” sê sy. “Ek het daarvoor betaal met die liefdesappels van my seun.” Jakob het toe by haar geslaap.', 'AFRNLV'),
(1, 30, 17, 'God het haar gebede verhoor. Sy het weer swanger geword en geboorte gegee aan ’n vyfde seun.', 'AFRNLV'),
(1, 30, 18, 'Sy het hom Issaskar genoem, want sy het gesê: “God het my beloon omdat ek my slavin vir my man as vrou gegee het.”', 'AFRNLV'),
(1, 30, 19, 'Sy het weer swanger geword en geboorte gegee aan ’n sesde seun.', 'AFRNLV'),
(1, 30, 20, 'Sy het hom Sebulon genoem, want sy het gesê: “God het ’n goeie geskenk vir my gegee. Nou sal my man by my kom bly, want ek het vir hom al ses seuns gegee.”', 'AFRNLV'),
(1, 30, 21, 'Later het sy ook aan ’n dogter geboorte gegee en haar Dina genoem.', 'AFRNLV'),
(1, 30, 22, 'Uiteindelik het God aan Ragel gedink en haar gebede verhoor deur vir haar kinders te gee.', 'AFRNLV'),
(1, 30, 23, 'Sy het swanger geword en ’n seun in die wêreld gebring. “God het my skande weggeneem,” het sy gesê.', 'AFRNLV'),
(1, 30, 24, 'Sy het hom Josef genoem, “want,” het sy gesê, “mag die Here my nog ’n seun gee.”', 'AFRNLV'),
(1, 30, 25, 'Kort nadat Josef gebore is, sê Jakob vir Laban: “Stel my vry, want ek wil na my geboorteland toe teruggaan.', 'AFRNLV'),
(1, 30, 26, 'Laat my toe om met my vroue en kinders te vertrek. Pa weet dat ek ten volle vir hulle betaal het deur vir Pa te werk.”', 'AFRNLV'),
(1, 30, 27, '“Moenie nou al gaan nie,” sê Laban. “Ek het agtergekom dat die Here my geseën het omdat jy by my is.', 'AFRNLV'),
(1, 30, 28, 'Hoeveel moet ek jou betaal vir jou dienste? Sê net, en ek sal dit betaal.”', 'AFRNLV'),
(1, 30, 29, 'Jakob antwoord: “Pa weet hoe hard ek vir Pa gewerk het en hoe Pa se troppe vee groter geword het.', 'AFRNLV'),
(1, 30, 30, 'Pa het maar min gehad toe ek hier gekom het, maar sedertdien het Pa se rykdom baie toegeneem. Die Here het Pa geseën in alles wat ek vir Pa onderneem het. Maar nou, wat van my? Wanneer kan ek vir my eie gesin voorsiening maak?”', 'AFRNLV'),
(1, 30, 31, '“Watter vergoeding wil jy hê?” vra Laban weer. Jakob antwoord hom: “Moenie my iets betaal nie. As u my die volgende toelaat, sal ek nog steeds Pa se vee oppas.', 'AFRNLV'),
(1, 30, 32, 'Gee my vandag al die skape en bokke wat bont of gevlek is saam met die swart gekleurde skape.', 'AFRNLV'),
(1, 30, 33, 'Dít sal my beloning wees. Dit sal vir Pa maklik wees om te sien of ek eerlik is of nie. As Pa onder my vee enige skape of bokke kry wat nie bont is nie, sal Pa weet dat ek hulle van Pa gesteel het.”', 'AFRNLV'),
(1, 30, 34, '“Dis goed,” sê Laban. “Laat dit wees soos jy voorgestel het.”', 'AFRNLV'),
(1, 30, 35, 'Daardie selfde dag nog het Laban veld toe gegaan en al die bokramme wat bont en gevlek is, al die ooie wat gevlek en bont is, alles met wit kolle en ook die swart skape uitgekeer. Hy het hierdie vee aan sy seuns gegee om op te pas.', 'AFRNLV'),
(1, 30, 36, 'Hy het hulle wég van Jakob af verskuif, drie dae se trek ver. Jakob self het agtergebly en Laban se vee opgepas.', 'AFRNLV'),
(1, 30, 37, 'Jakob het toe vars lote van populiere, amandels en plataanbome geneem en stroke van die bas afgetrek sodat daar wit strepe daarop was.', 'AFRNLV'),
(1, 30, 38, 'Toe sit hy die lote wat hy afgestroop het in die waterbakke waar Laban se vee kom drink het. Wanneer die ooie op hitte was en hulle kom drink, is hulle voor die lote gedek.', 'AFRNLV'),
(1, 30, 39, 'Wanneer hulle voor die wit-gestreepte lote gedek is, was al hulle lammers gestreep, bont en gevlek.', 'AFRNLV'),
(1, 30, 40, 'Jakob het hierdie lammers uit Laban se kuddes uitgekeer. Wanneer die ander op hitte was, het hy hulle gedraai sodat die kuddes die gestreepte en swart ramme in Laban se kudde sien. Op hierdie manier het hy sy eie kudde uit Laban s’n opgebou.', 'AFRNLV'),
(1, 30, 41, 'Wanneer die sterker ooie op hitte was, het Jakob die gestroopte lote voor hulle neergesit.', 'AFRNLV'),
(1, 30, 42, 'Hy het dit egter nie met die swakker ooie gedoen nie. Die swakker lammers het dus aan Laban behoort en die sterker lammers aan Jakob.', 'AFRNLV'),
(1, 30, 43, 'As gevolg hiervan het Jakob se kuddes vinnig vermeerder. Hy het al ryker geword, met baie slawe, kamele en donkies.', 'AFRNLV'),
(1, 31, 1, 'Jakob het agtergekom dat Laban se seuns hom beskinder. “Jakob het ons pa se goed gesteel!” het hulle gesê. “Al sy rykdom het hy ten koste van ons pa bekom.”', 'AFRNLV'),
(1, 31, 2, 'Jakob het ook opgemerk dat Laban se gesindheid teenoor hom verander het.', 'AFRNLV'),
(1, 31, 3, 'Toe sê die Here vir Jakob: “Gaan terug na die land van jou herkoms en na jou familie toe. Ek sal by jou wees.”', 'AFRNLV'),
(1, 31, 4, 'Jakob het vir Ragel en Lea na die veld toe laat kom waar sy kuddes was.', 'AFRNLV'),
(1, 31, 5, 'Hy het daar vir hulle gesê: “Ek kom agter dat julle pa my nie meer soos voorheen behandel nie. Maar die God van mý pa was by my.', 'AFRNLV'),
(1, 31, 6, 'Julle weet hoe hard ek vir julle pa gewerk het,', 'AFRNLV'),
(1, 31, 7, 'maar hy het my bedrieg deur telkens die ooreenkoms met my te verander. God het egter nie toegelaat dat hy my benadeel nie.', 'AFRNLV'),
(1, 31, 8, 'Wanneer hy sê die bont diere is myne, het die hele kudde bont lammers opgelewer. Wanneer hy van plan verander en sê ek kon die gestreepte diere kry, dan was al die lammers gestreep.', 'AFRNLV'),
(1, 31, 9, 'Op hierdie manier het God my voorspoedig gemaak ten koste van julle pa.', 'AFRNLV'),
(1, 31, 10, 'Gedurende die paartyd het ek ’n droom gehad en gesien dat die bokramme wat die ooie dek, gestreep, bont en gevlek was.', 'AFRNLV'),
(1, 31, 11, 'In my droom sê die engel van God vir my: ‘Jakob!’ Ek het geantwoord: ‘Ja, hier is ek!’', 'AFRNLV'),
(1, 31, 12, 'Die engel sê toe: ‘Let op en jy sal sien net die gestreepte, bont en gevlekte ramme dek die ooie in die trop, want Ek het alles gesien wat Laban aan jou gedoen het.', 'AFRNLV'),
(1, 31, 13, 'Ek is die God wat jy ontmoet het by Bet-El, die plek waar jy die olie op die klippilaar uitgegooi het en ’n eed geneem het dat jy My sal dien. Maak klaar om hierdie land te verlaat en na jou geboorteland toe terug te gaan.’”', 'AFRNLV'),
(1, 31, 14, 'Ragel en Lea sê toe: “Ons stem saam! Hier is niks meer vir ons oor nie en ons sal niks van ons pa se rykdom erf nie.', 'AFRNLV'),
(1, 31, 15, 'Hy het ons voorregte verminder tot dié van vreemdelinge. Hy het ons verkoop, en die geld opgebruik.', 'AFRNLV'),
(1, 31, 16, 'Dit wat God van hom af weggevat en vir jou gegee het, is wetlik ons en ons kinders s’n. Doen gerus alles wat God vir jou gesê het.”', 'AFRNLV'),
(1, 31, 17, 'Jakob het toe sy vroue en kinders op kamele gelaai.', 'AFRNLV'),
(1, 31, 18, 'Hy het al die lewende hawe en ander besittings wat hy in Paddan-Aram bekom het, bymekaargemaak om na sy pa in die land Kanaän terug te gaan.', 'AFRNLV'),
(1, 31, 19, 'Laban was weg om sy skape te gaan skeer. Ragel steel toe haar pa se afgodsbeeldjies en neem dit saam met haar.', 'AFRNLV'),
(1, 31, 20, 'Hulle het in die geheim vertrek en nie vir Laban gesê dat hulle sou gaan nie.', 'AFRNLV'),
(1, 31, 21, 'Jakob het al sy besittings saam met hom geneem en die Eufraatrivier oorgesteek op pad na die heuwels van Gilead.', 'AFRNLV'),
(1, 31, 22, 'Laban het eers drie dae later gehoor dat Jakob gevlug het.', 'AFRNLV'),
(1, 31, 23, 'Hy het ’n klomp manne van sy familie bymekaargeroep en Jakob agternagesit. Sewe dae later het hy Jakob-hulle tussen die heuwels van Gilead ingehaal.', 'AFRNLV'),
(1, 31, 24, 'Gedurende die nag het God egter in ’n droom aan Laban die Arameër verskyn en vir hom gesê: “Pas op wat jy vir Jakob sê!”', 'AFRNLV'),
(1, 31, 25, 'Laban het Jakob ingehaal waar hy tussen die heuwels van Gilead kamp opgeslaan het. Nie te ver daarvan af nie het Laban ook kamp opgeslaan.', 'AFRNLV'),
(1, 31, 26, '“Wat het jy aangevang?” vra Laban. “Jy het my bedrieg en my dogters soos oorlogsbuit weggevoer.', 'AFRNLV'),
(1, 31, 27, 'Hoekom het jy in die geheim gevlug? Ek sou ’n afskeidsfees gereël het met vreugdevolle tamboeryne en liere.', 'AFRNLV'),
(1, 31, 28, 'Hoekom het jy nie toegelaat dat ek my dogters en kleinkinders groet nie? Jy het baie dwaas opgetree!', 'AFRNLV'),
(1, 31, 29, 'Ek kon jou doodgemaak het, maar die God van jou voorouers het aan my verskyn en vir my gesê: ‘Pas op wat jy vir Jakob sê!’', 'AFRNLV'),
(1, 31, 30, 'Ek kan nog verstaan as jy gegaan het omdat jy baie na jou ouerhuis verlang. Maar hoekom het jy dan my huisgode gesteel?”', 'AFRNLV'),
(1, 31, 31, '“Ek is haastig daar weg omdat ek bang was,” antwoord Jakob. “Ek het vir myself gesê: ‘Hy sal my doodmaak en sy dogters met geweld van my wegneem.’', 'AFRNLV'),
(1, 31, 32, 'Maar wat die huisgode betref, dié persoon by wie u dit kry, moet sterf! Ek sê voor ons familie: As julle enigiets kry wat aan Pa behoort, sal ek dit sonder teëpraat teruggee.” Maar Jakob het nie geweet dat Ragel die huisgode gevat het nie.', 'AFRNLV'),
(1, 31, 33, 'Laban het eers na Jakob se tent toe gegaan om daar te soek. Toe is hy na Lea s’n, en daarna het hy die tente van die twee slavinvroue deursoek, maar niks gekry nie. Toe gaan hy na Ragel se tent.', 'AFRNLV'),
(1, 31, 34, 'Sy het intussen die beeldjies onder die kameelsaal weggesteek en daarop gaan sit. Laban het ook haar tent deeglik deursoek, maar niks gekry nie.', 'AFRNLV'),
(1, 31, 35, '“Verskoon my dat ek nie opstaan nie, Pa,” verduidelik sy. “Ek is siek van my maandstonde.” Laban het verder gesoek, maar kon nie die beeldjies kry nie.', 'AFRNLV'),
(1, 31, 36, 'Jakob het toe baie kwaad geword en met Laban getwis: “Wat is my oortreding? Pa het my agternagesit asof ek ’n misdadiger is.', 'AFRNLV'),
(1, 31, 37, 'Pa het alles wat ek besit, deursoek. Nou, wys my wat het Pa gekry wat aan u behoort! Sit dit hier voor ons familie neer sodat almal dit kan sien. Laat hulle dan besluit wie is reg!', 'AFRNLV'),
(1, 31, 38, '“Twintig jaar lank was ek by Pa en al die tyd het ek u skape en bokke opgepas sodat hulle gereeld gelam het. In al die jare het ek nie één van u ramme vir my gevat om te eet nie.', 'AFRNLV'),
(1, 31, 39, 'Ek het nooit die kleinvee wat deur wilde diere verskeur is na u toe gebring nie. Ek moes dit self vervang. Pa het my laat betaal vir elke dier wat gesteel is, of dit nou my skuld was of nie.', 'AFRNLV'),
(1, 31, 40, 'Deur skroeiende hitte in die dag en ysige slaaplose nagte het ek vir u gewerk.', 'AFRNLV'),
(1, 31, 41, 'Vir twintig jaar het ek u gedien, veertien jaar daarvan vir Pa se twee dogters en ses jaar om my eie kudde op te bou. Maar Pa het my vergoeding tien keer verander!', 'AFRNLV'),
(1, 31, 42, 'Trouens, was dit nie vir die genade van die God van my voorouers nie, die God van Abraham en die Beskermer van Isak nie, sou Pa my sonder vergoeding weggestuur het. Maar God het my swoeg en swaarkry raakgesien. Dis hoekom Hy aan Pa verskyn het en in my guns uitspraak gegee het.”', 'AFRNLV'),
(1, 31, 43, 'Laban antwoord toe vir Jakob: “Hierdie vroue is my dogters, en hierdie kinders is my kleinkinders, en hierdie vee wat jy het, alles wat jy sien, kom van my af. Waarom sou ek dan my eie dogters en kleinkinders kwaad aandoen?', 'AFRNLV'),
(1, 31, 44, 'Kom ons, ek en jy, sluit eerder ’n ooreenkoms en laat dit ’n getuienis wees tussen my en jou.”', 'AFRNLV'),
(1, 31, 45, 'Toe vat Jakob ’n klip en sit dit regop as ’n gedenkteken.', 'AFRNLV'),
(1, 31, 46, 'Hy het ook vir die mense by hom gesê om klippe bymekaar te maak en op ’n hoop te stapel. Hulle het toe langs die hoop gaan sit en saam geëet.', 'AFRNLV'),
(1, 31, 47, 'Hulle het dit die “Kliphoop van Getuienis” genoem, in Laban se taal Jegar-Sahaduta en in Jakob se taal Galed.', 'AFRNLV'),
(1, 31, 48, '“Hierdie kliphoop sal dien as getuienis van ons ooreenkoms,” het Laban verklaar.', 'AFRNLV'),
(1, 31, 49, 'Die plek is ook Mispa genoem, want Laban het gesê: “Die Here sal waghou oor my en jou wanneer ons mekaar nie meer kan sien nie.', 'AFRNLV'),
(1, 31, 50, 'As jy my dogters sleg behandel of as jy ander vroue neem, selfs as daar niemand anders by ons is nie — onthou, God is ’n getuie tussen my en jou.', 'AFRNLV'),
(1, 31, 51, 'Kyk na hierdie hoop klippe en hierdie klippilaar wat ek opgerig het.', 'AFRNLV'),
(1, 31, 52, 'Dit staan as getuies tussen ons. Ek sal nie hier verbygaan om teen jou uit te trek nie, en jy mag nie hier verbykom om my te kom aanval nie.', 'AFRNLV'),
(1, 31, 53, 'Die God van ons voorouers, die God van jou oupa Abraham en die God van my oupa Nahor, sal as regter tussen ons optree as enigeen van ons die ander een kwaad wil aandoen.” Jakob het toe ’n eed afgelê by die Beskermer van sy pa, Isak, dat hy die grens sou eerbiedig.', 'AFRNLV'),
(1, 31, 54, 'Toe het Jakob ’n offer vir God gebring en almal genooi om deel te neem aan ’n fees. Na hulle geëet het, het hulle daar in die heuwels oornag.', 'AFRNLV'),
(1, 31, 55, 'Laban het die volgende oggend vroeg opgestaan, sy kleinseuns en sy dogters met ’n seënwens gegroet, en teruggegaan huis toe.', 'AFRNLV'),
(1, 32, 1, 'Jakob het sy reis voortgesit en engele van God het hom tegemoetgekom.', 'AFRNLV'),
(1, 32, 2, 'Toe Jakob hulle sien, roep hy uit: “Dit is God se leër!” Hy het toe die plek Maganajim genoem.', 'AFRNLV'),
(1, 32, 3, 'Hierna stuur Jakob boodskappers na sy broer Esau in Edom, in die landstreek Seïr.', 'AFRNLV'),
(1, 32, 4, 'Hy sê vir hulle: “Gee die volgende boodskap vir my meneer, my broer Esau: ‘Groete van u dienaar Jakob! Ek het tot onlangs by my oom Laban gewoon.', 'AFRNLV'),
(1, 32, 5, 'Nou besit ek beeste, donkies, kleinvee en baie slawe en slavinne. Ek stuur hierdie boodskappers om Meneer in kennis te stel dat ek op pad terug is. Ek hoop dat u ons vriendelik sal ontvang.’”', 'AFRNLV'),
(1, 32, 6, 'Die boodskappers het teruggekom met die nuus dat hulle by Esau was. Hulle het gesê: “Esau is reeds op pad om u te ontmoet met 400 manskappe by hom!”', 'AFRNLV'),
(1, 32, 7, 'Jakob het baie beangs geword toe hy dié nuus hoor. Hy verdeel toe sy mense, die kleinvee, beeste en die kamele in twee groepe.', 'AFRNLV'),
(1, 32, 8, 'Hy het gedink: “As Esau een groep aanval, kan die ander groep dalk ontsnap.”', 'AFRNLV'),
(1, 32, 9, 'Toe bid Jakob: “God van my oupa Abraham en my pa, Isak! Here, U het gesê ek moet teruggaan na my land en my familie toe. U het belowe dat U vir my goed sal wees.', 'AFRNLV'),
(1, 32, 10, 'Ek is nie al die gunste wat U vir u dienaar gedoen het, werd nie. Toe ek destyds oor die Jordaan gegaan het, het ek net ’n stapstok besit. Nou het ek hierdie twee groepe mense!', 'AFRNLV'),
(1, 32, 11, 'Here, red my tog asseblief uit die hand van my broer Esau. Ek is bang dat hy kom om my, my vroue en my kinders dood te maak.', 'AFRNLV'),
(1, 32, 12, 'U het tog mos belowe om vir my goed te wees en om my nageslag te vermeerder sodat hulle so baie sal wees soos die sand by die see — te veel om te tel.”', 'AFRNLV'),
(1, 32, 13, 'Jakob het die nag daar oorgebly en ’n geskenk vir Esau uit sy besittings gereed gekry.', 'AFRNLV'),
(1, 32, 14, 'Dit was 200 bokooie en twintig ramme, 200 skaapooie en twintig ramme,', 'AFRNLV'),
(1, 32, 15, '30 kameelkoeie met hulle kalwers, 40 koeie en tien bulle, twintig donkiemerries en tien hingste.', 'AFRNLV'),
(1, 32, 16, 'Hy het sy slawe beveel om met hulle vooruit te trek, elke groep diere apart, geskei met ’n afstand tussen hulle.', 'AFRNLV'),
(1, 32, 17, 'Hy het die voorste groep beveel: “Wanneer julle Esau teëkom, sal hy vra: ‘Waarheen gaan julle? Wie se slawe is julle? Wie se diere is dit hierdie?’', 'AFRNLV'),
(1, 32, 18, 'Dan moet julle antwoord: ‘Dit behoort aan u dienaar Jakob. Dit is ’n geskenk vir sy meester Esau! Hy kom direk agter ons aan.’”', 'AFRNLV'),
(1, 32, 19, 'Jakob het dieselfde bevele aan die tweede en die derde groep gegee — en aan elkeen wat saam met ’n trop diere getrek het. “Julle moet elkeen so vir Esau sê:', 'AFRNLV'),
(1, 32, 20, '‘U dienaar Jakob kom direk agter ons aan.’” Jakob se plan was om Esau met die geskenke te paai voordat hulle mekaar ontmoet. “Dalk sal hy dan in ’n goeie bui wees,” het Jakob gehoop.', 'AFRNLV'),
(1, 32, 21, 'So is die geskenke vooruit gestuur, maar Jakob het die aand in die kamp agtergebly.', 'AFRNLV'),
(1, 32, 22, 'Gedurende die nag het Jakob opgestaan en sy twee vroue, twee slavinvroue en elf seuns geneem en hulle deur die Jabbokdrif gestuur.', 'AFRNLV'),
(1, 32, 23, 'Nadat hy hulle na die oorkant toe laat gaan het, stuur hy ook al sy besittings deur.', 'AFRNLV'),
(1, 32, 24, 'Hy het daar alleen agtergebly. ’n Man het gekom en met hom gestoei tot dagbreek toe.', 'AFRNLV'),
(1, 32, 25, 'Toe die man sien dat hy hom nie kom onderkry nie het hy Jakob op sy heup geslaan sodat dit uit die potjie spring.', 'AFRNLV'),
(1, 32, 26, 'Toe sê die man: “Los my nou, die dag begin al breek.” Uitasem sê Jakob: “Ek sal jou net laat gaan as jy my seën.”', 'AFRNLV'),
(1, 32, 27, '“Wat is jou naam?” vra die man. Hy antwoord: “Jakob.”', 'AFRNLV'),
(1, 32, 28, '“Jou naam sal nie meer Jakob wees nie,” sê die man vir hom. “Van nou af is dit Israel, want jy het met God en mens geworstel en nie kopgegee nie.”', 'AFRNLV'),
(1, 32, 29, '“Wat is jóú naam dan?” vra Jakob hom. “Hoekom vra jy wat my naam is?” antwoord die man. Toe seën hy Jakob net daar.', 'AFRNLV'),
(1, 32, 30, 'Jakob het die plek Pniël genoem, want hy het gesê: “Ek het God in die gesig gekyk. Tog is my lewe gespaar.”', 'AFRNLV'),
(1, 32, 31, 'Die son was besig om op te kom net toe hy van Pniël af weggaan. Van toe af het hy gehink as gevolg van sy heup.', 'AFRNLV'),
(1, 32, 32, 'Dis waarom die Israeliete tot vandag toe nie die heupsening eet nie. Dit is ter herinnering aan wat daardie nag gebeur het.', 'AFRNLV'),
(1, 33, 1, 'Toe Jakob opkyk, sien hy vir Esau en sy 400 man aankom. Jakob verdeel toe die kinders tussen Lea, Ragel en die twee slavinvroue.', 'AFRNLV'),
(1, 33, 2, 'Hy plaas sy twee slavinvroue met hulle kinders heel voor, Lea en haar kinders agter hulle en heel laaste Ragel en Josef.', 'AFRNLV'),
(1, 33, 3, 'Jakob self het heel voor gaan staan en sewe keer laag voor Esau gebuig.', 'AFRNLV'),
(1, 33, 4, 'Maar Esau het aangehardloop gekom, hom om die nek geval en hom gesoen. Albei was in trane.', 'AFRNLV'),
(1, 33, 5, 'Esau kyk toe na die vroue en kinders en vra: “Wie is hierdie mense saam met jou?” “Dit is die kinders wat God in sy goedheid aan u dienaar gegee het,” antwoord Jakob.', 'AFRNLV'),
(1, 33, 6, 'Eers kom die slavinvroue en hulle kinders nader en buig voor hom.', 'AFRNLV'),
(1, 33, 7, 'Toe kom Lea met haar kinders en buig ook voor hom. Laaste kom Ragel en Josef en doen dieselfde.', 'AFRNLV'),
(1, 33, 8, '“En wat is jou bedoeling met al daardie goed wat ek gekry het?” vra Esau. “Dit is geskenke om u goeie guns te wen, my heer,” antwoord Jakob.', 'AFRNLV'),
(1, 33, 9, '“My broer, ek besit self baie,” sê Esau. “Laat wat aan jou behoort, joune bly.”', 'AFRNLV'),
(1, 33, 10, '“Nee, asseblief! Neem dit terwyl u my so goedgesind is,” sê Jakob. “Dis asof ek die glimlag van God sien.', 'AFRNLV'),
(1, 33, 11, 'Neem asseblief die geskenke, want God was baie goed vir my. Ek het meer as genoeg vir myself.” Jakob het só daarop aangedring dat hy dit moes neem, dat Esau dit uiteindelik aanvaar het.', 'AFRNLV'),
(1, 33, 12, '“Nou moet ons gaan,” sê Esau. “Ek sal julle vergesel.”', 'AFRNLV'),
(1, 33, 13, 'Maar Jakob antwoord: “My broer, jy kan sien party van die kindertjies is baie jonk en die troppe vee het ook jong lammers en kalwers. As ons te vinnig trek, kan dit hulle dood beteken.', 'AFRNLV'),
(1, 33, 14, 'Gaan gerus voor ons uit. Ons sal op ons gemak trek en u by Seïr weer sien.”', 'AFRNLV'),
(1, 33, 15, '“Goed,” sê Esau, “maar laat ek ’n paar van my manskappe agterlaat om julle te beskerm.” “Dis regtig nie nodig nie,” sê Jakob. “Jou goeie gesindheid is vir my genoeg.”', 'AFRNLV'),
(1, 33, 16, 'Esau is daardie dag nog terug Seïr toe.', 'AFRNLV'),
(1, 33, 17, 'Jakob en sy geselskap het verder getrek na Sukkot toe. Daar bou hy vir hom ’n huis en maak hy skuilings vir die troppe vee. Dis hoekom die plek Sukkot genoem is.', 'AFRNLV'),
(1, 33, 18, 'Later het hulle by Sigem in Kanaän aangekom ná hulle reis van Paddan-Aram af. Net buite die stad het hulle kamp opgeslaan.', 'AFRNLV'),
(1, 33, 19, 'Hy het die grond waarop hy uitgekamp het vir 100 geldstukke gekoop van die familie van Gamor, Sigem se pa.', 'AFRNLV'),
(1, 33, 20, 'Jakob het daar ’n altaar gebou en dit “God is die God van Israel” genoem.', 'AFRNLV'),
(1, 34, 1, 'Op ’n dag het Dina, Jakob se dogter by Lea, by die jong vroue van die omgewing gaan kuier.', 'AFRNLV'),
(1, 34, 2, 'Maar toe Sigem haar sien, het hy haar gegryp en haar verkrag. Sigem was die seun van Gamor, heerser van die gebied en ’n Hewiet.', 'AFRNLV'),
(1, 34, 3, 'Hy het haar egter begin liefkry en haar toegeneentheid probeer wen.', 'AFRNLV'),
(1, 34, 4, 'Hy praat toe met sy pa daaroor. “Kry tog hierdie meisie vir my,” vra hy, “want ek wil met haar trou.”', 'AFRNLV'),
(1, 34, 5, 'Jakob het gehoor dat sy dogter verkrag is. Sy seuns was nog in die veld by die vee. Hy doen toe niks aan die saak voordat hulle teruggekom het nie.', 'AFRNLV'),
(1, 34, 6, 'Intussen het Gamor, Sigem se pa, na Jakob toe gekom om die saak te bespreek.', 'AFRNLV'),
(1, 34, 7, 'Hy kom toe daar aan net toe Jakob se seuns uit die veld aankom. Toe hulle hoor wat gebeur het, was hulle geskok en woedend. Dit was ’n skandelike ding in Israel dat Sigem gemeenskap met Jakob se dogter gehad het! Dis iets wat nooit moes gebeur het nie.', 'AFRNLV'),
(1, 34, 8, 'Gamor verduidelik toe vir Jakob en sy seuns: “My seun Sigem is regtig verlief op julle dogter. Gee asseblief toestemming dat hy met haar trou!', 'AFRNLV'),
(1, 34, 9, 'Ondertrou met ons: Laat julle dogters met ons seuns trou, en ons sal ons dogters toelaat om met julle seuns te trou.', 'AFRNLV'),
(1, 34, 10, 'Julle kan dan tussen ons woon. Die land is oop vir julle. Vestig julle hier en dryf met ons handel. Julle is ook welkom om eiendom tussen ons te bekom.”', 'AFRNLV'),
(1, 34, 11, 'Sigem praat toe self met Dina se pa en broers. Hy sê: “Aanvaar my tog. Ek sal gee wat julle ook al vra.', 'AFRNLV'),
(1, 34, 12, 'Maak nie saak wat die bruidsprys of geskenk is wat julle vra nie, ek sal dit betaal. Ek wil die meisie net baie graag as vrou hê.”', 'AFRNLV'),
(1, 34, 13, 'Omdat hy hulle suster verkrag het, het Dina se broers egter bedrieglik gereageer op Sigem en Gamor se versoek.', 'AFRNLV'),
(1, 34, 14, 'Daarom sê hulle: “Ons kan dit glad nie toelaat nie, want julle is nie besny nie. Dit sal ’n skande wees as sy met ’n man trou wat nie besny is nie.', 'AFRNLV'),
(1, 34, 15, 'Maar daar is ’n oplossing vir die probleem. As elke man onder julle soos ons besny word,', 'AFRNLV'),
(1, 34, 16, 'dan kan ons met julle ondertrou en saam hier in vrede lewe. Dan kan ons een nasie word.', 'AFRNLV'),
(1, 34, 17, 'Indien nie, vat ons haar en gaan weg hiervandaan.”', 'AFRNLV'),
(1, 34, 18, 'Hulle voorstel was aanvaarbaar vir Gamor en Sigem.', 'AFRNLV'),
(1, 34, 19, 'Sigem het nie op hom laat wag nie, want hy wou Dina bitter graag hê. Sigem was hooggeag in sy familie.', 'AFRNLV'),
(1, 34, 20, 'Hy en sy pa het saam na die vergaderplek in die poort gegaan en die voorstel aan die leiers voorgelê.', 'AFRNLV'),
(1, 34, 21, '“Daardie mense is goedgesind teenoor ons,” het hulle gesê. “Kom ons laat hulle toe om hier by ons te woon en met ons handel te dryf, want die land is groot genoeg om hulle ook te dra. Dan kan ons met hulle ondertrou.', 'AFRNLV'),
(1, 34, 22, 'Hulle sal dit egter net op een voorwaarde oorweeg om hier te bly. Dit is dat elke manlike persoon onder ons besny word.', 'AFRNLV'),
(1, 34, 23, 'As ons dit doen, sal al hulle vee, trekdiere en besittings ons s’n word. Hulle sal dan saam met ons hier kan woon.”', 'AFRNLV'),
(1, 34, 24, 'Al die mans in die poort van die dorp het na Gamor en Sigem geluister en ingestem en hulle almal laat besny.', 'AFRNLV'),
(1, 34, 25, 'Drie dae later, toe die mans nog baie pyn gehad het, het Dina se broers, Simeon en Levi, hulle swaarde gevat en sonder weerstand die dorp binnegegaan. Hulle het al wat ’n man is, doodgemaak,', 'AFRNLV'),
(1, 34, 26, 'selfs ook Gamor en Sigem. Hulle het Dina uit Sigem se huis gaan wegneem en met haar na hulle kamp toe teruggekeer.', 'AFRNLV'),
(1, 34, 27, 'Daarna het Jakob se ander seuns die dorp geplunder omdat hulle suster daar verkrag is.', 'AFRNLV'),
(1, 34, 28, 'Hulle het al die kleinvee, beeste, donkies en alles wat hulle binne en buite die stad in die hande kon kry, gevat.', 'AFRNLV'),
(1, 34, 29, 'Hulle het ook al die vroue en kinders met alles wat in die huise was, geroof.', 'AFRNLV'),
(1, 34, 30, 'Daarna sê Jakob vir Levi en Simeon: “Julle het my ’n slegte naam gegee onder die Kanaäniete en Feresiete, die mense van hierdie land. Ons is maar min mense. Hulle kan saam teen ons optrek en ons almal uitroei!”', 'AFRNLV'),
(1, 34, 31, '“Maar hy het dan ons suster soos ’n prostituut behandel!” het hulle teruggekap.', 'AFRNLV'),
(1, 35, 1, 'God sê toe vir Jakob: “Trek verder en gaan woon by Bet-El. Bou daar vir My ’n altaar. Ek is die God wat aan jou verskyn het toe jy destyds weggevlug het van jou broer Esau af.”', 'AFRNLV'),
(1, 35, 2, 'Jakob beveel toe almal in sy huishouding: “Raak ontslae van julle afgodsbeelde, was julle en trek skoon klere aan.', 'AFRNLV'),
(1, 35, 3, 'Ons gaan nou na Bet-El toe waar ek ’n altaar wil bou tot eer van die God wat my gebede verhoor het toe ek in die verknorsing was. Hy was oral by my waar ek gegaan het.”', 'AFRNLV'),
(1, 35, 4, 'Hulle gee toe al hulle afgodsbeelde en oorringe vir Jakob. Hy het dit onder die boom naby Sigem begrawe.', 'AFRNLV'),
(1, 35, 5, 'Terwyl hulle wegtrek, het daar so ’n verskrikking van God oor die mense van die omgewing gekom dat niemand eers gewaag het om Jakob en sy seuns te agtervolg nie.', 'AFRNLV'),
(1, 35, 6, 'Jakob-hulle het by Lus, nou Bet-El genoem, in Kanaän aangekom.', 'AFRNLV'),
(1, 35, 7, 'Daar bou hy ’n altaar en noem dit El-Bet-El, want God het hier by Bet-El aan hom verskyn toe hy vir Esau gevlug het.', 'AFRNLV'),
(1, 35, 8, 'Kort daarna het Debora, die slavin wat vir Rebekka grootgemaak het, gesterf. Hulle het haar onder die groot boom naby Bet-El begrawe. Hulle het dit Huilboom genoem.', 'AFRNLV'),
(1, 35, 9, 'Na Jakob se terugkeer uit Paddan-Aram het God weer ’n keer aan hom verskyn. God het hom geseën', 'AFRNLV'),
(1, 35, 10, 'en gesê: “Jou naam is nie langer Jakob nie. Jy sal van nou af Israel genoem word.”', 'AFRNLV'),
(1, 35, 11, 'God het verder gesê: “Ek is God die Almagtige. Wees vrugbaar en word ’n groot nasie. Baie nasies sal uit jou voortkom. Daar sal selfs konings onder hulle wees.', 'AFRNLV'),
(1, 35, 12, 'Hierdie land wat Ek vir Abraham en Isak gegee het, gee Ek ook vir jou en jou nageslag.”', 'AFRNLV'),
(1, 35, 13, 'Daarna het God van Jakob af weggegaan.', 'AFRNLV'),
(1, 35, 14, 'Jakob het toe ’n klip regop gesit op daardie plek waar God met hom gepraat het. Daarna het hy wyn daaroor uitgegiet en ook olie as ’n offer aan God.', 'AFRNLV'),
(1, 35, 15, 'Jakob het die plek Bet-El, huis van God, genoem, want God het daar met hom gepraat.', 'AFRNLV'),
(1, 35, 16, 'Hulle het Bet-El verlaat op pad na Efrata toe, dit is Betlehem. Toe hulle nog ’n ent van hulle bestemming was, was dit Ragel se tyd om geboorte te gee. Dit was ’n baie moeilike bevalling.', 'AFRNLV'),
(1, 35, 17, 'Toe sy so swaarkry met die bevalling, sê die vroedvrou vir haar: “Moenie bang wees nie. Jy het weer ’n seun!”', 'AFRNLV'),
(1, 35, 18, 'Maar Ragel was besig om te sterf. Met haar laaste asem noem sy hom Ben-Oni. Sy pa het hom egter Benjamin genoem.', 'AFRNLV'),
(1, 35, 19, 'Ragel het gesterf en hulle het haar op pad na Efrata, dit is Betlehem, begrawe.', 'AFRNLV'),
(1, 35, 20, 'Jakob het ’n klip as gedenkteken op die graf gesit. Dit staan vandag nog daar.', 'AFRNLV'),
(1, 35, 21, 'Daarna het Jakob sy reis voortgesit en kamp opgeslaan by Migdal-Eder.', 'AFRNLV'),
(1, 35, 22, 'Terwyl hulle in daardie landstreek was, het Ruben by Bilha, sy pa se slavinvrou, geslaap. Jakob het hiervan te hore gekom. Hier volg die name van Jakob se twaalf seuns:', 'AFRNLV'),
(1, 35, 23, 'Die seuns van Lea was: Ruben, Jakob se oudste seun, Simeon, Levi, Juda, Issaskar en Sebulon.', 'AFRNLV'),
(1, 35, 24, 'Die seuns van Ragel was Josef en Benjamin.', 'AFRNLV'),
(1, 35, 25, 'Die seuns van Bilha, Ragel se slavin, was Dan en Naftali.', 'AFRNLV'),
(1, 35, 26, 'Die seuns van Silpa, Lea se slavin, was Gad en Aser. Dit is die seuns wat vir Jakob in Paddan-Aram gebore is.', 'AFRNLV'),
(1, 35, 27, 'Jakob is toe na sy pa, Isak, in Mamre. Dit is naby Kirjat-Arba, nou genoem Hebron, waar Abraham destyds gewoon het.', 'AFRNLV'),
(1, 35, 28, 'Isak het 180 jaar oud geword.', 'AFRNLV'),
(1, 35, 29, 'Hy is ná ’n vol lewe op ’n rype ouderdom oorlede. Sy twee seuns, Esau en Jakob, het hom begrawe.', 'AFRNLV'),
(1, 36, 1, 'Hier volg die familieregister van die afstammelinge van Esau (ook Edom genoem).', 'AFRNLV'),
(1, 36, 2, 'Esau het met twee Kanaänitiese meisies getrou. Dit was Ada, dogter van Elon die Hetiet, en Oholibama, die dogter van Ana en kleindogter van Sibon die Hewiet.', 'AFRNLV'),
(1, 36, 3, 'Hy het ook getrou met sy niggie Basemat, dogter van Ismael en die suster van Nebajot.', 'AFRNLV'),
(1, 36, 4, 'Esau en Ada se seun was Elifas. Die naam van Esau en Basemat se seun was Reüel.', 'AFRNLV'),
(1, 36, 5, 'Esau en Oholibama se seuns was Jeüs, Jalam en Korag. Al hierdie seuns is vir Esau in die land Kanaän gebore.', 'AFRNLV'),
(1, 36, 6, 'Esau het met sy vroue, kinders, slawe, beeste en kleinvee en al die besittings wat hy in die land Kanaän bekom het, weggetrek van sy broer Jakob.', 'AFRNLV'),
(1, 36, 7, 'Daar was nie genoeg weiding vir die groot troppe beeste en kleinvee wat albei van hulle gehad het nie.', 'AFRNLV'),
(1, 36, 8, 'Esau, ook genoem Edom, het in die Seïrberge gaan woon.', 'AFRNLV'),
(1, 36, 9, 'Hier volg die lys van Esau se afstammelinge, die Edomiete, wat in die bergwêreld van Seïr gewoon het.', 'AFRNLV'),
(1, 36, 10, 'Die name van Esau se seuns was: Elifas, seun van Esau se vrou Ada, en Reüel, seun van Esau se vrou Basemat.', 'AFRNLV'),
(1, 36, 11, 'Die seuns van Elifas was Teman, Omar, Sefo, Gatam en Kenas.', 'AFRNLV'),
(1, 36, 12, 'Elifas het nog ’n seun gehad met die naam Amalek. Sy ma was Timna, Elifas se byvrou. Dit is al die kleinkinders van Ada, Esau se vrou.', 'AFRNLV'),
(1, 36, 13, 'Die seuns van Reüel was: Nagat, Serag, Samma en Missa. Dit is al die kleinkinders van Esau en Basemat.', 'AFRNLV'),
(1, 36, 14, 'Esau het ook seuns gehad by Oholibama, die dogter van Ana en kleinkind van Sibon. Hulle name was: Jeüs, Jalam en Korag.', 'AFRNLV'),
(1, 36, 15, 'Esau se kinders en kleinkinders het stamhoofde geword. Die seuns van Esau se oudste seun Elifas wat stamhoofde geword het, was: Teman, Omar, Sefo, Kenas,', 'AFRNLV'),
(1, 36, 16, 'Korag, Gatam en Amalek. Hierdie stamhoofde in die land Edom was afstammelinge van Elifas, die seun van Esau en Ada.', 'AFRNLV'),
(1, 36, 17, 'Die seuns van Esau se seun Reüel wat stamhoofde geword het, was: Nagat, Serag, Samma en Missa. Hierdie stamhoofde in die land Edom was afstammelinge van Reüel, die seun van Esau en Basemat.', 'AFRNLV'),
(1, 36, 18, 'Die seuns van Esau en sy vrou Oholibama wat stamhoofde geword het, was: Jeüs, Jalam en Korag. Hierdie stamhoofde was afstammelinge van Esau se vrou Oholibama, die dogter van Ana.', 'AFRNLV'),
(1, 36, 19, 'Dit is al die stamhoofde wat van Esau, ook bekend as Edom, afgestam het.', 'AFRNLV'),
(1, 36, 20, 'Seïr die Goriet was die eerste inwoner van die land Seïr. Sy seuns was Lotan, Sobal, Sidon, Ana,', 'AFRNLV'),
(1, 36, 21, 'Dison, Eser en Disan. Hulle was almal stamhoofde van die Goriete, die nageslag van Seïr in die land Edom.', 'AFRNLV'),
(1, 36, 22, 'Lotan se seuns was: Gori en Hemam. Timna was Lotan se suster.', 'AFRNLV'),
(1, 36, 23, 'Sobal se seuns was: Alwan, Managat, Ebal, Sefi en Onam.', 'AFRNLV'),
(1, 36, 24, 'Sibon se seuns was: Aja en Ana. Dit is die Ana wat die warmbronne in die woestyn ontdek het terwyl hy sy pa se donkies opgepas het.', 'AFRNLV'),
(1, 36, 25, 'Ana se seun was Dison en sy dogter was Oholibama.', 'AFRNLV'),
(1, 36, 26, 'Dison se seuns was: Gemdan, Esban, Jitran en Keran.', 'AFRNLV'),
(1, 36, 27, 'Eser se seuns was: Bilhan, Saäwan en Akan.', 'AFRNLV'),
(1, 36, 28, 'Disan se seuns was: Us en Aran.', 'AFRNLV'),
(1, 36, 29, 'Die stamhoofde van die Goriete was: Lotan, Sobal, Sibon, Ana,', 'AFRNLV'),
(1, 36, 30, 'Dison, Eser en Disan. Dit is die stamhoofde van die Goriete volgens die stamme in die land Seïr.', 'AFRNLV'),
(1, 36, 31, 'Voor daar nog enige konings in Israel was, het die volgende konings in Edom regeer:', 'AFRNLV'),
(1, 36, 32, 'Bela, seun van Beor, wat uit sy stad Dinhaba geheers het.', 'AFRNLV'),
(1, 36, 33, 'Toe Bela sterf, het Jobab, seun van Sera, uit Bosra koning geword.', 'AFRNLV'),
(1, 36, 34, 'Toe Jobab sterf, het Gusam uit die land van die Temaniete koning geword.', 'AFRNLV'),
(1, 36, 35, 'Toe Gusam sterf, het Hadad, seun van Bedad, koning geword en vanuit die stad Awit regeer. Hy het die leër van die Midianiete in die land van Moab verslaan.', 'AFRNLV'),
(1, 36, 36, 'Toe Hadad sterf, het Samla uit die stad Masreka koning geword.', 'AFRNLV'),
(1, 36, 37, 'Toe Samla sterf, het Saul uit die stad Rehobot-aan-die-Rivier koning geword.', 'AFRNLV'),
(1, 36, 38, 'Toe Saul sterf, het Baäl-Ganan, seun van Akbor, koning geword.', 'AFRNLV'),
(1, 36, 39, 'Toe Baäl-Ganan sterf, het Hadad koning geword en vanuit die stad Paü regeer. Hadad se vrou was Mehetabel, die dogter van Matred en kleindogter van Me-Sahab.', 'AFRNLV'),
(1, 36, 40, 'Dit is die stamhoofde van Esau volgens hulle woonplekke: Timna, Alwa, Jetet,', 'AFRNLV'),
(1, 36, 41, 'Oholibama, Ela, Pinon,', 'AFRNLV'),
(1, 36, 42, 'Kenas, Teman, Mibsar,', 'AFRNLV'),
(1, 36, 43, 'Magdiël en Iram. Dit is die name van die stamhoofde van Esau, voorvader van die Edomiete, volgens hulle woonplekke in die gebied wat hulle beset het.', 'AFRNLV'),
(1, 37, 1, 'Jakob het hom weer in die land Kanaän gaan vestig waar sy pa gewoon het.', 'AFRNLV'),
(1, 37, 2, 'Nou volg die familiegeskiedenis van Jakob. Toe Josef sewentien jaar oud was, het hy dikwels sy pa se troppe vee opgepas saam met sy halfbroers, die seuns van sy pa se vroue Bilha en Silpa. Josef het by sy pa nuus aangedra oor die verkeerde dinge wat sy broers gedoen het.', 'AFRNLV'),
(1, 37, 3, 'Jakob het Josef liewer gehad as al sy ander kinders omdat hy gebore is toe Jakob reeds bejaard was. Hy gee toe vir Josef ’n besondere kleed.', 'AFRNLV'),
(1, 37, 4, 'Maar sy broers het Josef gehaat omdat hulle pa vir Josef voorgetrek het. Hulle het geen vriendelike woord vir hom gehad nie.', 'AFRNLV'),
(1, 37, 5, 'Een nag het Josef ’n droom gehad. Hy het dit vir sy broers vertel, waarna hulle hom nog meer gehaat het.', 'AFRNLV'),
(1, 37, 6, '“Kom luister na hierdie droom van my,” het hy gesê.', 'AFRNLV'),
(1, 37, 7, '“Ons was besig op die land om gerwe graan vas te bind. My gerf het regop gestaan, maar julle gerwe het rondom kom staan en laag voor myne gebuig!”', 'AFRNLV'),
(1, 37, 8, '“Gaan jy dan ons koning word, gaan jy nogal oor ons regeer?” spot sy broers. Ná die vertelling oor die droom het hulle hom nog meer gehaat.', 'AFRNLV'),
(1, 37, 9, 'Daarna het Josef nog ’n droom gehad en hy vertel dit weer aan sy broers. “Luister na hierdie droom,” sê hy. “Die son, maan en elf sterre het voor my kom neerbuig!”', 'AFRNLV'),
(1, 37, 10, 'Hierdie keer het hy dit vir sy pa en sy broers vertel. Sy pa het hom vermaan. “Watse soort goed droom jy?” het sy pa gevra. “Sal jou ma, jou broers en ek sowaar voor jou kom neerbuig?”', 'AFRNLV'),
(1, 37, 11, 'Maar terwyl sy broers jaloers was op Josef, het sy pa tog daaroor nagedink en gewonder wat dit alles sou beteken.', 'AFRNLV'),
(1, 37, 12, 'Kort hierna gaan Josef se broers om die vee in die omgewing van Sigem te laat wei.', 'AFRNLV'),
(1, 37, 13, 'Toe hulle vir ’n tyd lank weg was, sê Jakob vir Josef: “Jou broers is met die vee daar anderkant by Sigem. Ek wil jou na hulle toe stuur.” “Goed, Pa,” sê Josef.', 'AFRNLV'),
(1, 37, 14, '“Gaan kyk hoe dit met jou broers en die vee gaan,” sê Jakob. “Kom dan terug en vertel vir my.” Jakob was in die vallei van Hebron toe hy hom gestuur het. Josef het gegaan en in Sigem aangekom.', 'AFRNLV'),
(1, 37, 15, 'Iemand het hom gesien terwyl hy daar rondloop. “Waarna soek jy?” vra hy.', 'AFRNLV'),
(1, 37, 16, '“Ek soek my broers en hulle troppe vee,” antwoord Josef. “Het jy hulle dalk gesien?”', 'AFRNLV'),
(1, 37, 17, '“Ja,” antwoord die man, “maar hulle is nie meer hier nie. Ek het gehoor jou broers sê hulle gaan na Dotan toe.” Josef is na Dotan toe en het hulle daar gekry.', 'AFRNLV'),
(1, 37, 18, 'Toe sy broers hom sien aankom, het hulle hom van ver af herken en planne beraam om hom dood te maak.', 'AFRNLV'),
(1, 37, 19, '“Hier kom daardie dromer!” het hulle uitgeroep.', 'AFRNLV'),
(1, 37, 20, '“Kom ons maak hom dood en gooi hom in ’n diep put. Ons kan ons pa vertel dat ’n wilde dier hom opgevreet het. Dan sal ons sien wat word van sy drome!”', 'AFRNLV'),
(1, 37, 21, 'Maar Ruben het vir hom in die bres getree. “Ons moenie hom doodmaak nie,” sê hy.', 'AFRNLV'),
(1, 37, 22, '“Hoekom sal ons bloed vergiet? Kom ons gooi hom lewendig in hierdie put in die woestyn. Dan sal hy sterf sonder dat ons hom self doodgemaak het.” Ruben het stilletjies beplan om Josef te help ontsnap en hom dan na sy pa terug te stuur.', 'AFRNLV'),
(1, 37, 23, 'Toe Josef daar aankom, het hulle hom sy spoggerige kleed laat uittrek', 'AFRNLV'),
(1, 37, 24, 'en hom in die put gegooi. Dit was op daardie tydstip kurkdroog.', 'AFRNLV'),
(1, 37, 25, 'Net toe hulle gaan sit om te eet, sien hulle ’n klomp kamele in die verte in hulle rigting aankom. Dit was ’n groep Ismaelitiese handelaars wat gom, balsem en hars vanaf Gilead na Egipte toe neem.', 'AFRNLV'),
(1, 37, 26, 'Sy ander broer Juda sê toe vir die ander: “Watter voordeel is daar vir ons om ons broer dood te maak en dit geheim te hou?', 'AFRNLV'),
(1, 37, 27, 'Kom ons verkoop Josef aan daardie Ismaelitiese handelaars. Ons moenie vir sy dood verantwoordelik wees nie. Per slot van rekening is hy ons broer!” Sy broers het saamgestem.', 'AFRNLV'),
(1, 37, 28, 'Toe die handelaars by hulle verbykom, trek die broers vir Josef op uit die put. Daarna verkoop hulle hom vir twintig stukke silwer. Die Ismaelitiese handelaars het hom saamgeneem Egipte toe.', 'AFRNLV'),
(1, 37, 29, 'Toe Ruben later terugkom om Josef uit die put te haal, was Josef nie meer daar nie. Hy skeur sy klere en', 'AFRNLV'),
(1, 37, 30, 'gaan terug na sy broers toe en roep uit: “Die seun is weg! Wat kan ek nou doen?”', 'AFRNLV'),
(1, 37, 31, 'Josef se broers slag toe ’n bokkie en druk die kleed in sy bloed.', 'AFRNLV'),
(1, 37, 32, 'Daarna stuur hulle die bloedbesmeerde kleed na hulle pa toe. “Ons het dit in die veld gekry,” sê hulle. “Is dit nie dalk Josef s’n nie?”', 'AFRNLV'),
(1, 37, 33, 'Hulle pa het dit dadelik herken. “Ja,” sê hy. “Dit is my seun se kleed. Dis seker ’n wilde dier wat hom gevang en opgevreet het. Josef is sekerlik verskeur!”', 'AFRNLV'),
(1, 37, 34, 'Toe skeur Jakob sy klere en trek rouklere aan. Hy het baie dae lank oor sy seun getreur.', 'AFRNLV'),
(1, 37, 35, 'Sy gesin het hom probeer troos, maar dit het niks gehelp nie. “Ek sal al treurende oor my seun graf toe gaan!” het hy gesê. Hy was diep bedroef.', 'AFRNLV'),
(1, 37, 36, 'Intussen het die handelaars Josef in Egipte aan Potifar verkoop, ’n beampte van die farao, die koning van Egipte. Potifar was die hoof van die farao se lyfwag.', 'AFRNLV'),
(1, 38, 1, 'In hierdie tyd het Juda van sy broers af weggetrek na Adullam toe. Daar het hy by ’n man met die naam Gira uitgekom.', 'AFRNLV'),
(1, 38, 2, 'Daar ontmoet hy ’n Kanaänitiese vrou met die naam Bat-Sua en trou met haar.', 'AFRNLV'),
(1, 38, 3, 'Sy het swanger geraak en geboorte gegee aan ’n seun wat Juda Er genoem het.', 'AFRNLV'),
(1, 38, 4, 'Daarna het sy weer ’n seuntjie in die wêreld gebring en hom Onan genoem.', 'AFRNLV'),
(1, 38, 5, 'Toe haar derde seun gebore is, het sy hom Sela genoem. Hulle was op daardie stadium in Kesib.', 'AFRNLV'),
(1, 38, 6, 'Toe sy oudste seun Er groot genoeg was, het Juda hom met ’n meisie met die naam Tamar laat trou.', 'AFRNLV'),
(1, 38, 7, 'Maar omdat Er in die oë van die Here ’n slegte persoon was, het die Here hom laat sterf.', 'AFRNLV'),
(1, 38, 8, 'Juda sê toe vir Er se broer Onan: “Gaan na jou broer se weduwee Tamar toe en verwek vir jou broer kinders by haar.”', 'AFRNLV'),
(1, 38, 9, 'Maar Onan was nie bereid om ’n kind te hê wat nie sy wetlike erfgenaam sou wees nie. Dus het hy, elke keer wanneer hy met Tamar gemeenskap gehad het, gesorg dat sy saad op die grond kom om te verhoed dat hy vir sy broer ’n erfgenaam verwek.', 'AFRNLV'),
(1, 38, 10, 'Vir die Here was dit ’n slegte ding dat hy nie vir sy broer ’n kind wou verwek nie. Daarom het die Here Onan ook laat sterf.', 'AFRNLV'),
(1, 38, 11, 'Juda sê toe vir Tamar, sy skoondogter: “Gaan terug en woon liewer as ’n weduwee by jou ouers totdat my seun Sela groot genoeg is om met jou te trou.” Maar eintlik was Juda glad nie van plan om dit te doen nie, want hy was bang dat Sela met dieselfde lot as sy broers getref sou word. Tamar het toe na haar ouerhuis toe teruggegaan.', 'AFRNLV'),
(1, 38, 12, 'Mettertyd het Juda se vrou, Bat-Sua, gesterf. Ná die routyd het Juda en sy vriend Gira van Adullam na Timna gegaan waar skeerders besig was om sy skape te skeer.', 'AFRNLV'),
(1, 38, 13, 'Iemand het vir Tamar gesê: “Jou skoonpa is op pad Timna toe om sy skape te laat skeer.”', 'AFRNLV'),
(1, 38, 14, 'Tamar het opgemerk dat Sela nou al groot genoeg was, maar dat Juda nie sy belofte nagekom het nie. Sy het haar rouklere uitgetrek, ’n sluier aangesit en haarself vermom. Toe het sy langs die pad na Timna, by die poort van die dorpie Enajim, gaan sit.', 'AFRNLV'),
(1, 38, 15, 'Juda het daar verbygekom, haar gesien en gedink sy is ’n prostituut omdat haar gesig toegemaak was.', 'AFRNLV'),
(1, 38, 16, 'Hy draai toe uit en onderhandel met haar om gemeenskap te hê. Hy het nie geweet dat dit sy skoondogter is nie. “Hoeveel sal jy my betaal?” vra Tamar hom.', 'AFRNLV'),
(1, 38, 17, '“Ek sal vir jou ’n bokkie uit my trop stuur,” belowe Juda. “Mits jy vir my ’n pand gee totdat jy dit stuur,” sê sy.', 'AFRNLV'),
(1, 38, 18, '“Nou wat wil jy hê?” vra hy. Sy antwoord: “Ek wil jou seël, jou armband en die stok in jou hand hê.” Juda gee toe die goed wat sy gevra het. Hy het met haar gemeenskap gehad en sy het swanger geword.', 'AFRNLV'),
(1, 38, 19, 'Daarna het sy huis toe gegaan, haar sluier afgehaal en weer haar rouklere aangetrek.', 'AFRNLV'),
(1, 38, 20, 'Juda het later sy vriend Gira, die Adullamiet, gevra om die bokkie na haar toe te neem en die pand by haar terug te kry. Hy kon haar egter nie opspoor nie.', 'AFRNLV'),
(1, 38, 21, 'Hy vra toe vir die mense van die plek: “Waar is die tempelprostituut wat hier langs die pad by die poort van Enajim gesit het?” “Ons het nog nooit ’n tempelprostituut hier gehad nie,” het hulle geantwoord.', 'AFRNLV'),
(1, 38, 22, 'Gira het toe maar teruggegaan na Juda toe en gesê: “Ek kon haar nêrens kry nie en die mense van die dorp sê daar is nie ’n prostituut daar nie.”', 'AFRNLV'),
(1, 38, 23, '“Sy moet dan maar die goed hou!” sê hy. “Ons het ons bes probeer om die bokkie vir haar te gee. Ons sal van onsself ’n spektakel maak as ons weer na die dorpie toe teruggaan.”', 'AFRNLV'),
(1, 38, 24, 'Omtrent drie maande later hoor Juda dat Tamar, sy skoondogter, haar vir ’n prostituut uitgegee het en swanger geword het. “Bring haar uit en verbrand haar!” het Juda uitgeroep.', 'AFRNLV'),
(1, 38, 25, 'Toe hulle haar uitbring om haar te straf, stuur sy ’n boodskap aan haar skoonpa: “Die man aan wie hierdie seël, armband en kierie behoort, is die pa van my kind. Herken jy hulle?”', 'AFRNLV'),
(1, 38, 26, 'Juda het erken dat dit syne was en sê: “Ek is skuldiger as sy, want ek het nie my belofte nagekom om haar as vrou vir my seun Sela te gee nie.” Juda het daarna nie weer met Tamar gemeenskap gehad nie.', 'AFRNLV'),
(1, 38, 27, 'Toe die tyd van die bevalling kom, was dit ’n tweeling.', 'AFRNLV'),
(1, 38, 28, 'Tydens die geboorte het een sy hand uitgesteek. Die vroedvrou bind toe ’n rooi garingdraad om sy pols en sê: “Hierdie een is eerste.”', 'AFRNLV'),
(1, 38, 29, 'Maar toe trek hy sy hand terug en die ander baba word eerste gebore. “My wêreld!” roep die vroedvrou uit. “Kyk hoe het hy eerste deurgebreek!” Daarom was sy naam Peres.', 'AFRNLV'),
(1, 38, 30, 'Daarna is die baba met die rooi garingdraad om sy pols gebore. Hy is Serag genoem.', 'AFRNLV'),
(1, 39, 1, 'Die Ismaelitiese handelaars het vir Josef Egipte toe gebring. Daar het Potifar, ’n amptenaar van die farao en hoof van die lyfwag, hom by hulle gekoop.', 'AFRNLV'),
(1, 39, 2, 'Die Here was met Josef sodat dit met hom goed gegaan het in die huis van sy Egiptiese meester.', 'AFRNLV'),
(1, 39, 3, 'Toe Potifar dit raaksien en besef die Here is met Josef aangesien hy suksesvol was in alles wat hy doen,', 'AFRNLV'),
(1, 39, 4, 'was Potifar hom goedgesind. Hy het Josef as sy persoonlike sekretaris aangestel en sy hele huishouding en selfs sy saketransaksies aan hom toevertrou.', 'AFRNLV'),
(1, 39, 5, 'Van toe af het die Here Potifar geseën ter wille van Josef. Die huishouding het glad verloop en sy boerdery het vooruitgegaan.', 'AFRNLV'),
(1, 39, 6, 'Daarom het Potifar hom aangestel oor alles wat hy besit. Met Josef aan die stuur het hy geen bekommernisse gehad nie, behalwe om te besluit wat hy wou eet! Josef was goed gebou en baie aantreklik.', 'AFRNLV'),
(1, 39, 7, 'Ná sy bevordering het Potifar se vrou met begeerte na hom begin kyk. Sy het hom genooi om by haar te kom slaap.', 'AFRNLV'),
(1, 39, 8, 'Maar Josef het geweier. “Kyk,” sê hy vir haar, “my meester vertrou my met alles in sy hele huishouding.', 'AFRNLV'),
(1, 39, 9, 'Niemand het meer gesag daaroor as ek nie. Hy het niks van my weerhou nie, behalwe u, omdat u sy vrou is. Hoe kan ek ooit so ’n slegte ding doen? Ek sal mos teen God oortree.”', 'AFRNLV'),
(1, 39, 10, 'Sy het dag na dag druk op hom uitgeoefen, maar hy het volhard om nie toe te gee aan haar versoeke nie. Hy het selfs so ver moontlik uit haar pad probeer bly.', 'AFRNLV'),
(1, 39, 11, 'Eendag was hy besig om sy werk te doen terwyl daar niemand anders in die huis was nie.', 'AFRNLV'),
(1, 39, 12, 'Sy kom toe en gryp hom aan sy klere en eis van hom: “Kom slaap by my!” Josef het hom losgeskeur, maar in die proses die kledingstuk waaraan sy hom gegryp het, agtergelaat en uit die huis gehardloop.', 'AFRNLV'),
(1, 39, 13, 'Toe sy sien dat sy ’n stuk van sy klere in haar hand vashou en dat hy gevlug het,', 'AFRNLV'),
(1, 39, 14, 'begin sy skree. Almal in die huis kom toe aangehardloop. “My man het hierdie Hebreeuse slaaf hier gebring om ons te beledig!” het sy gesnik. “Hy het my probeer verkrag, maar ek het geskree.', 'AFRNLV'),
(1, 39, 15, 'Toe hy hoor hoe ek om hulp roep, het hy weggehardloop, maar hierdie kledingstuk by my agtergelaat.”', 'AFRNLV'),
(1, 39, 16, 'Sy het die kledingstuk by haar gehou totdat haar man weer tuisgekom het.', 'AFRNLV'),
(1, 39, 17, 'Sy sê toe vir hom: “Daardie Hebreeuse slaaf wat jy hier ingebring het, het probeer om by my aan te lê.', 'AFRNLV'),
(1, 39, 18, 'Gelukkig het ek geskree. Toe hardloop hy hier uit, maar het sy kleed agtergelaat!”', 'AFRNLV'),
(1, 39, 19, 'Nadat Potifar sy vrou se storie gehoor het oor wat hy met haar probeer aanvang het, was hy briesend.', 'AFRNLV'),
(1, 39, 20, 'Hy gryp Josef en gooi hom in die tronk waar die koning se gevangenes gehou word. Terwyl hy daar in die tronk was,', 'AFRNLV'),
(1, 39, 21, 'was die Here ook met Josef. Hy het sy getrouheid aan Josef bewys deurdat die tronkbewaarder hom goedgesind was.', 'AFRNLV'),
(1, 39, 22, 'Spoedig het die tronkbewaarder Josef oor die ander gevangenes aangestel en oor alles wat in die tronk moes gebeur.', 'AFRNLV'),
(1, 39, 23, 'Die tronkbewaarder het geen bekommernis gehad nie, want Josef het oor alles toesig gehou. Die Here was met hom sodat hy suksesvol was in alles wat hy gedoen het.', 'AFRNLV'),
(1, 40, 1, 'Na ’n tyd het die hoof van die koning se skinkers en die hoof van sy bakkers teen hom oortree.', 'AFRNLV'),
(1, 40, 2, 'Die farao was baie ontevrede met die twee amptenare', 'AFRNLV'),
(1, 40, 3, 'en het hulle in dieselfde tronk gegooi waar Josef was. Dit was die tronk van die hoof van Farao se lyfwag.', 'AFRNLV'),
(1, 40, 4, 'Die hoof van die lyfwag het Josef aangestel om hulle te bedien. Toe hulle al vir geruime tyd in aanhouding was,', 'AFRNLV'),
(1, 40, 5, 'het die skinker en die bakker elkeen in die nag ’n droom gehad met ’n eie betekenis.', 'AFRNLV'),
(1, 40, 6, 'Die volgende oggend sien Josef dat die twee baie neerslagtig lyk.', 'AFRNLV'),
(1, 40, 7, '“Hoekom lyk julle vanmôre so bedruk?” vra hy.', 'AFRNLV'),
(1, 40, 8, 'Hulle antwoord hom: “Albei van ons het laas nag gedroom, maar niemand kan dit vir ons verklaar nie.” “Om drome te verklaar, is die werk van God,” antwoord Josef. “Vertel my wat julle gedroom het.”', 'AFRNLV'),
(1, 40, 9, 'Die hoof van die skinkers vertel sy droom eerste. “In my droom,” sê hy, “het ek ’n wingerdstok voor my gesien.', 'AFRNLV'),
(1, 40, 10, 'Dit het drie lote gehad wat begin bot en blom het en gou was daar trosse ryp korrels.', 'AFRNLV'),
(1, 40, 11, 'Ek het die farao se beker in my hand gehad. Ek pluk toe van die druiwe en druk die sap daarin uit. Toe gee ek dit vir Farao.”', 'AFRNLV'),
(1, 40, 12, '“Dit is wat dit beteken,” sê Josef. “Die drie lote dui op drie dae.', 'AFRNLV'),
(1, 40, 13, 'Binne drie dae sal Farao jou uit die tronk laat haal en jou herstel in jou vorige posisie as hoofskinker.', 'AFRNLV'),
(1, 40, 14, 'En, asseblief, dink aan my wanneer dit weer met jou goed gaan. Noem my naam by Farao en vra hom om my uit hierdie plek vry te laat.', 'AFRNLV'),
(1, 40, 15, 'Want ek is ontvoer uit my geboorteland, die land van die Hebreërs. Nou is ek in die tronk gesmyt sonder dat ek iets verkeerds gedoen het.”', 'AFRNLV'),
(1, 40, 16, 'Toe die hoof van die bakkers hoor dat die eerste droom gunstig was, vertel hy ook syne vir Josef. “In my droom,” sê hy, “was daar drie mandjies met brood op my kop.', 'AFRNLV'),
(1, 40, 17, 'In die boonste een was daar ’n heerlike baksel vir Farao. Maar die voëls het gekom en daaraan gevreet.”', 'AFRNLV'),
(1, 40, 18, '“Dit is wat jou droom beteken,” sê Josef. “Die drie mandjies dui op drie dae.', 'AFRNLV'),
(1, 40, 19, 'Drie dae van nou af sal Farao jou kop afkap en jou liggaam aan ’n paal ophang. Die voëls sal dan jou vleis kom afpik.”', 'AFRNLV'),
(1, 40, 20, 'Drie dae later was dit die farao se verjaarsdag. Hy het ’n groot feesmaal gereël vir al sy amptenare. Hy laat haal toe die hoof van die skinkers en die hoof van die bakkers en verhoor hulle voor almal.', 'AFRNLV'),
(1, 40, 21, 'Hy het die hoof van die skinkers in sy ou pos herstel om soos vroeër weer die beker vir die farao aan te gee.', 'AFRNLV'),
(1, 40, 22, 'Maar die hoof van die bakkers het hy aan ’n paal laat ophang — alles presies soos Josef gesê het.', 'AFRNLV'),
(1, 40, 23, 'Tog het die hoof van die skinkers nie weer aan Josef gedink nie. Hy het heeltemal van hom vergeet.', 'AFRNLV'),
(1, 41, 1, 'Twee jaar later het die farao gedroom hy staan langs die Nylrivier.', 'AFRNLV'),
(1, 41, 2, 'Hy sien hoe sewe mooi vet koeie uit die water kom en in die gras begin wei.', 'AFRNLV'),
(1, 41, 3, 'Toe kom daar sewe ander koeie uit die water uit, maar hulle was lelik en baie maer. Hulle het by die vet koeie gaan staan.', 'AFRNLV'),
(1, 41, 4, 'Die maer, lelike koeie vreet toe die sewe mooi vettes op! Toe het die farao wakker geskrik.', 'AFRNLV'),
(1, 41, 5, 'Hy het weer aan die slaap geraak en nog ’n keer gedroom. Hierdie keer sien hy sewe mooi vol are aan een stingel.', 'AFRNLV'),
(1, 41, 6, 'Daarna kom daar nog sewe are uit wat verskroei is deur die oostewind.', 'AFRNLV'),
(1, 41, 7, 'Die maer are sluk toe die sewe vet are in! Die farao het toe weer wakker geskrik en besef dit was ’n droom.', 'AFRNLV'),
(1, 41, 8, 'Die volgende oggend het die farao hom bekommer oor wat die drome sou beteken. Hy roep toe al die waarsêers en wyse manne van Egipte en vertel hulle van sy drome. Maar niemand kon die drome uitlê nie.', 'AFRNLV'),
(1, 41, 9, 'Toe sê die hoof van die skinkers vir die farao: “Vandag word ek herinner aan die oortreding wat ek begaan het.', 'AFRNLV'),
(1, 41, 10, '’n Tyd gelede was u baie kwaad vir my en vir die hoof van die bakkers. U het ons toe in die tronk, in die huis van die hoof van die farao se lyfwag laat opsluit.', 'AFRNLV'),
(1, 41, 11, 'Een nag het ek en die bakker elkeen ’n droom gehad, elkeen met sy eie betekenis.', 'AFRNLV'),
(1, 41, 12, 'Ons het die drome vertel vir ’n Hebreeuse jong man wat in diens was van die hoof van Farao se lyfwag. Hy het dit vir ons uitgelê.', 'AFRNLV'),
(1, 41, 13, 'Alles het net so gebeur soos hy gesê het: Ek is in my pos as hoofskinker herstel, en die hoof van die bakkers is opgehang.”', 'AFRNLV'),
(1, 41, 14, 'Die farao het Josef dadelik laat roep. Hulle het hom haastig uit die tronk gehaal, hom geskeer en ander klere laat aantrek. Toe het hy voor die farao verskyn.', 'AFRNLV'),
(1, 41, 15, '“Ek het laas nag ’n droom gehad,” vertel die farao, “maar niemand kon dit vir my verklaar nie. Ek hoor jy kan drome uitlê.”', 'AFRNLV'),
(1, 41, 16, '“Nee, ek kan nie!” antwoord Josef. “Maar God kan die verklaring gee.”', 'AFRNLV'),
(1, 41, 17, 'Die farao vertel toe wat hy gedroom het: “Ek het op die wal van die Nylrivier gestaan.', 'AFRNLV'),
(1, 41, 18, 'Skielik kom daar sewe mooi vet koeie uit die water uit en begin tussen die riete wei.', 'AFRNLV'),
(1, 41, 19, 'Maar toe kom daar ook sewe ander koeie uit die water uit. Hulle was baie maer en lelik — so lelik soos ek nog nooit in Egipte gesien nie!', 'AFRNLV'),
(1, 41, 20, 'Hierdie maer en lelike koeie het toe sowaar die sewe mooi vettes opgevreet!', 'AFRNLV'),
(1, 41, 21, 'Nadat hulle die ander ingesluk het, kon ’n mens dit nie sien nie, want hulle het nog net so sleg gelyk soos vantevore. Toe skrik ek wakker.', 'AFRNLV'),
(1, 41, 22, '“Daarna het ek nog ’n droom gehad. Hierdie keer was daar sewe are aan een stingel. Hulle was almal mooi en vol.', 'AFRNLV'),
(1, 41, 23, 'Maar toe spruit daar nog sewe are uit. Hulle was droog en verskrompeld deur die oostewind.', 'AFRNLV'),
(1, 41, 24, 'Die verskrompelde are sluk toe die sewe mooi are in. Ek het dit vir my waarsêers vertel, maar nie een van hulle kon my sê wat dit beteken nie.”', 'AFRNLV'),
(1, 41, 25, '“Albei die drome beteken dieselfde ding,” sê Josef vir die farao. “God het vir u vertel wat Hy van plan is om te doen.', 'AFRNLV'),
(1, 41, 26, 'Die sewe vet koeie is sewe jaar en die sewe vol are dui ook op sewe jaar. Dit is een en dieselfde droom.', 'AFRNLV'),
(1, 41, 27, 'Die sewe maer en lelike koeie en die sewe droë en verskrompelde are dui op sewe jaar van hongersnood.', 'AFRNLV'),
(1, 41, 28, 'Dit is wat ek bedoel het toe ek gesê het God maak aan die farao bekend wat Hy gaan doen.', 'AFRNLV'),
(1, 41, 29, 'Die volgende sewe jaar sal ’n tyd van groot voorspoed in Egipte wees.', 'AFRNLV'),
(1, 41, 30, 'Daarna sal daar egter sewe jaar van hongersnood aanbreek. Dit sal só erg wees dat mense die voorspoed sal vergeet. Die hongersnood sal ’n groot ramp oor die land bring.', 'AFRNLV'),
(1, 41, 31, 'Die hongersnood sal so erg wees dat die jare van voorspoed nie onthou sal word nie.', 'AFRNLV'),
(1, 41, 32, 'Die feit dat die droom herhaal is, beteken dat die saak by God vasstaan en dat Hy dit spoedig sal doen.', 'AFRNLV'),
(1, 41, 33, '“My voorstel is dat u ’n wyse en verstandige persoon kry en hom aanstel oor die hele Egipte.', 'AFRNLV'),
(1, 41, 34, 'Die farao moet dan beamptes oor die hele land aanstel sodat hulle een vyfde van die oeste gedurende die sewe voorspoedige jare kan invorder.', 'AFRNLV'),
(1, 41, 35, 'Laat hulle al die kos en graan van hierdie goeie jare in koninklike skure stoor en daaroor toesig hou sodat daar kos sal wees in die verskillende stede.', 'AFRNLV'),
(1, 41, 36, 'Op hierdie manier sal daar genoeg wees om te eet wanneer die sewe jaar van hongersnood aanbreek. Indien dit nie gedoen word nie, sal ’n ramp die land tref en al die mense sal omkom.”', 'AFRNLV'),
(1, 41, 37, 'Die farao en sy raadgewers was in hulle skik met Josef se voorstel.', 'AFRNLV'),
(1, 41, 38, 'Die farao beraadslaag toe met sy amptenare: “Waar sal ons nog iemand kry soos hierdie man? Hy het verseker die gees van die gode in hom.”', 'AFRNLV'),
(1, 41, 39, 'Hy draai hom toe na Josef toe en sê: “God het die betekenis van hierdie drome aan jou bekendgemaak. Niemand is ook nog so wys en verstandig soos jy nie!', 'AFRNLV'),
(1, 41, 40, 'Ek stel jou aan oor die projek en oor die paleis. Jy sal oor al my onderdane gesag hê. Net ek sal meer mag as jy hê.”', 'AFRNLV'),
(1, 41, 41, 'Die farao sê verder vir Josef: “Hiermee stel ek jou aan oor die hele Egipte.”', 'AFRNLV'),
(1, 41, 42, 'Toe haal die farao sy seëlring af en steek dit aan Josef se vinger as teken van sy gesag. Hy het vir hom klere van fyn linne laat aantrek en ’n goue ketting om sy nek gehang.', 'AFRNLV'),
(1, 41, 43, 'Die farao het ook sy tweede beste wa vir hom gegee. Oral waar hy gegaan het, het hulle voor hom uitgeroep: “Eer hom! Eer hom!” Op hierdie manier is Josef oor die hele Egipte aangestel.', 'AFRNLV'),
(1, 41, 44, 'Die farao sê vir Josef: “Ek is die koning, maar niemand sal in die ganse Egipte ’n vinger verroer of ’n voet versit sonder jou goedkeuring nie.”', 'AFRNLV'),
(1, 41, 45, 'Die farao het hom ’n nuwe naam, Safenat-Paneag, gegee. Hy het Asenat, die dogter van Poti-Fera, die priester van On, vir hom as vrou gegee.', 'AFRNLV'),
(1, 41, 46, 'Josef was al 30 jaar oud toe hy in diens van die farao getree het. Daarna het Josef deur die hele Egipte gereis.', 'AFRNLV'),
(1, 41, 47, 'Die land het in die daaropvolgende sewe jaar oorvloed rekord-oeste opgelewer.', 'AFRNLV'),
(1, 41, 48, 'Josef het gedurende dié sewe jaar al die oeste van Egipte in graanskure opgegaar. Die opbrengste van die landerye is in die naaste stad van daardie omgewing gebêre.', 'AFRNLV'),
(1, 41, 49, 'Na sewe jaar was die graanskure propvol. Daar was soveel graan soos die sand by die see sodat hy nie meer daarvan rekord kon hou nie.', 'AFRNLV'),
(1, 41, 50, 'Gedurende hierdie tyd, voor die aanbreek van die eerste jare van hongersnood, het Josef se vrou, Asenat, die dogter van Poti-Fera, priester van On, twee seuns vir hom in die wêreld gebring.', 'AFRNLV'),
(1, 41, 51, 'Josef het die oudste een Manasse genoem, want hy het gesê: “God het my al my swaarkry laat vergeet, en alles wat my familie teen my gedoen het.”', 'AFRNLV'),
(1, 41, 52, 'Die tweede een het hy Efraim genoem, want hy het gesê: “God het my voorspoedig gemaak in die land van my swaarkry.”', 'AFRNLV'),
(1, 41, 53, 'Die einde van die tydperk van voorspoed het aangebreek.', 'AFRNLV'),
(1, 41, 54, 'Toe begin die tydperk van hongersnood, soos Josef gesê het. Hongersnood het in al die omliggende lande uitgebreek, maar in Egipte was daar genoeg graan in die skure.', 'AFRNLV'),
(1, 41, 55, 'In Egipte het mense ook begin honger ly. Hulle pleit toe by die farao vir kos, maar hy het gesê: “Gaan na Josef toe en doen wat hy ook al vir julle sê.”', 'AFRNLV'),
(1, 41, 56, 'Daar was hongersnood oor die hele wêreld. Josef het toe die skure oopgemaak en graan aan die Egiptenaars begin verkoop.', 'AFRNLV'),
(1, 41, 57, 'Mense uit die omringende lande het ook by Josef kom graan koop omdat die hongersnood die hele wêreld getref het.', 'AFRNLV'),
(1, 42, 1, 'Jakob het gehoor dat daar in Egipte graan te koop was. Hy sê toe vir sy seuns: “Hoekom staan en kyk julle vir mekaar?', 'AFRNLV'),
(1, 42, 2, 'Ek het gehoor daar is graan in Egipte. Gaan soontoe en koop vir ons daarvan sodat ons kan oorleef, anders sal ons van die honger doodgaan.”', 'AFRNLV'),
(1, 42, 3, 'Josef se tien oudste broers het toe na Egipte vertrek om daar graan te gaan koop.', 'AFRNLV'),
(1, 42, 4, 'Jakob het geweier dat Josef se jonger broer, Benjamin, saamgaan omdat hy bang was hy kom iets oor.', 'AFRNLV'),
(1, 42, 5, 'Jakob se seuns het saam met ander mense in Egipte aangekom om kos te koop omdat die hongersnood ook Kanaän getref het.', 'AFRNLV'),
(1, 42, 6, 'Josef was in beheer van die hele Egipte. Hy het ook die graanverkope behartig. Daarom het sy broers na hom toe gegaan. Hulle het diep voor hom gebuig.', 'AFRNLV'),
(1, 42, 7, 'Josef het hulle dadelik herken, maar hom as ’n vreemdeling voorgedoen. “Van waar is julle?” het hy kortaf gevra. “Van die land Kanaän,” antwoord hulle. “Ons het gekom om graan te koop.”', 'AFRNLV'),
(1, 42, 8, 'Josef het hulle wel herken, maar hulle het hom nie herken nie.', 'AFRNLV'),
(1, 42, 9, 'Dit het hom dadelik laat dink aan die drome van jare gelede. Hy sê vir hulle: “Julle is spioene! Julle het kom kyk waar ons land kwesbaar is.”', 'AFRNLV'),
(1, 42, 10, '“Nee, Meneer, ons is u dienaars!” sê hulle. “Ons het maar net gekom om kos te koop.', 'AFRNLV'),
(1, 42, 11, 'Ons is almal broers en eerlike mense, Meneer! Ons is nie spioene nie!”', 'AFRNLV'),
(1, 42, 12, '“Nee, julle is!” hou Josef vol. “Julle het gekom om te kyk waar die land ingeval kan word.”', 'AFRNLV'),
(1, 42, 13, '“Meneer,” sê hulle, “ons was twaalf broers, seuns van een pa wat in die land Kanaän woon. Ons jongste broer is daar by ons pa, maar een van ons broers leef nie meer nie.”', 'AFRNLV'),
(1, 42, 14, 'Maar Josef hou steeds vol: “Nee, julle ís spioene!', 'AFRNLV'),
(1, 42, 15, 'Kyk, ek sal julle storie toets. So waar as Farao leef, julle sal Egipte nie verlaat voordat julle jongste broer hierheen gekom het nie.', 'AFRNLV'),
(1, 42, 16, 'Een van julle moet julle broer gaan haal. Ek sal die ander hier in die tronk aanhou. Dan sal ek kan vasstel of julle storie waar is of nie. As dit blyk dat julle nie ’n jonger broer het nie, sal ek weet julle is spioene.”', 'AFRNLV'),
(1, 42, 17, 'Toe stuur hy hulle almal vir drie dae tronk toe.', 'AFRNLV'),
(1, 42, 18, 'Op die derde dag sê Josef vir hulle: “Ek dien God. As julle maak soos ek sê, sal julle lewe.', 'AFRNLV'),
(1, 42, 19, 'As julle werklik eerlike mense is, sal een van julle in die tronk agterbly. Die ander kan egter huis toe gaan met die kos vir julle gesinne.', 'AFRNLV'),
(1, 42, 20, 'Maar julle moet julle jongste broer volgende keer saambring. So sal ek weet of julle die waarheid praat. As julle dit doen, sal ek julle lewens spaar.” Hulle het dié reëling aanvaar.', 'AFRNLV'),
(1, 42, 21, 'Die broers het toe onder mekaar gepraat: “Dit het alles gebeur oor wat ons lank gelede aan Josef gedoen het. Ons het sy angs en benoudheid gesien en gehoor hoe hy gesmeek het, maar ons het ons doof gehou. Dis hoekom hierdie moeilikheid nou oor ons kom.”', 'AFRNLV'),
(1, 42, 22, '“Het ek nie vir julle gesê om dit nie te doen nie?” sê Ruben. “Maar julle wou mos nie luister nie. Nou gaan ons almal sterf omdat ons hom vermoor het.”', 'AFRNLV'),
(1, 42, 23, 'Hulle het natuurlik nie geweet Josef verstaan alles wat hulle gesê het nie, want hy het deur ’n tolk met hulle gepraat.', 'AFRNLV'),
(1, 42, 24, 'Josef het dadelik omgedraai weg van hulle af, want hy kon nie sy trane bedwing nie. Hy het weer na hulle toe teruggegaan en voor hulle oë vir Simeon laat boei en tronk toe gestuur.', 'AFRNLV'),
(1, 42, 25, 'Josef het opdrag gegee dat die broers se sakke vol graan gemaak word en dat die geld wat hulle betaal het bo-op in die sakke teruggesit word. Hy het ook vir hulle padkos vir die pad gegee. Dit is presies net so gedoen.', 'AFRNLV'),
(1, 42, 26, 'Daarop het hulle die graan op die donkies gelaai en die tog terug huis toe aangepak.', 'AFRNLV'),
(1, 42, 27, 'Toe een van hulle sy sak oopmaak om kos vir sy donkies uit te haal, kry hy sy geld bo in die sak.', 'AFRNLV'),
(1, 42, 28, '“Haai! Kom kyk hier!” skree hy vir sy broers. “My geld is hier bo-op in my sak!” Hulle het hulle doodgeskrik en vir mekaar gesê: “Wat het God met ons laat gebeur?”', 'AFRNLV'),
(1, 42, 29, 'Toe hulle in die land Kanaän by Jakob, hulle pa, aankom, het hulle hom alles vertel wat gebeur het.', 'AFRNLV'),
(1, 42, 30, '“Die man in beheer van die land het bars met ons gepraat,” vertel hulle. “Hy het ons vir spioene aangesien,', 'AFRNLV'),
(1, 42, 31, 'maar ons het gesê: ‘Ons is eerlike mense. Ons is nie spioene nie.', 'AFRNLV'),
(1, 42, 32, 'Ons is twaalf broers, die seuns van een pa. Een van ons is dood en die jongste is by ons pa in die land Kanaän.’', 'AFRNLV'),
(1, 42, 33, 'Daarop sê die belangrike man vir ons: ‘Om te kan vasstel of julle eerlik is, moet een van julle hier by my agterbly. Neem nou die graan vir julle honger gesinne en gaan huis toe.', 'AFRNLV'),
(1, 42, 34, 'Maar julle moet julle jongste broer saambring hier na my toe. Dan sal ek weet dat julle eerlik is en nie spioene nie. Ek sal dan julle broer uit die tronk vrylaat en julle mag vrylik rondbeweeg in die land.’”', 'AFRNLV'),
(1, 42, 35, 'Hulle het die sakke oopgemaak en kyk! die geld wat elkeen vir die graan betaal het, lê bo in sy sak! Hulle en hulle pa was vreesbevange.', 'AFRNLV'),
(1, 42, 36, 'Jakob het uitgeroep: “Julle beroof my van my kinders! Josef leef nie meer nie en Simeon is ook weg. Nou wil julle Benjamin ook wegneem. Alles is teen my!”', 'AFRNLV'),
(1, 42, 37, 'Ruben sê toe vir sy pa: “Pa kan al twee my seuns doodmaak as ek Benjamin nie na Pa toe terugbring nie. Laat hom in my hande en ek sal hom aan Pa terugbesorg.”', 'AFRNLV'),
(1, 42, 38, 'Maar Jakob sê: “My seun sal beslis nie met julle saamgaan nie. Sy broer Josef is nou al dood en hy is al een wat oor is van sy ma se kinders. As hy op die pad iets oorkom, sal julle my in my ouderdom met smart in die graf laat gaan.”', 'AFRNLV'),
(1, 43, 1, 'Daar was geen verligting van die vreeslike hongersnood wat in die gebied geheers het nie.', 'AFRNLV'),
(1, 43, 2, 'Toe die graan wat hulle van Egipte af gebring het, begin opraak, het Jakob vir sy seuns gesê: “Gaan terug en koop weer vir ons ’n bietjie kos.”', 'AFRNLV'),
(1, 43, 3, 'Maar Juda sê: “Pa, die man het ons ernstig gewaarsku: ‘Ek wil julle nie weer sien as julle broer nie saamkom nie.’', 'AFRNLV'),
(1, 43, 4, 'As u instem dat ons broer saam met ons gaan, sal ons die kos kan gaan koop.', 'AFRNLV'),
(1, 43, 5, 'Maar as hy nie mag saamgaan nie, gaan ons nie, want die man het uitdruklik gesê: ‘Ek wil julle nie sien as julle broer nie saamkom nie.’”', 'AFRNLV'),
(1, 43, 6, 'Baie ontsteld het Jakob geantwoord: “Hoekom het julle hierdie moeilikheid oor my gebring? Hoekom het julle die man vertel dat julle nog ’n ander broer het?”', 'AFRNLV'),
(1, 43, 7, 'Hulle antwoord hom: “Die man het spesifiek uitgevra oor ons familie. Hy het gevra: ‘Leef julle pa nog? Het julle nog ’n broer?’ Hoe moes ons geweet het hy sou sê: ‘Bring julle broer hiernatoe’? Ons het maar net sy vrae beantwoord.”', 'AFRNLV'),
(1, 43, 8, 'Juda sê toe vir sy pa: “Stuur tog maar die seun saam met my dat ons kan vertrek sodat ons kan bly lewe en nie doodgaan nie. Dit raak almal van ons, ook Pa en ons klein kindertjies.', 'AFRNLV'),
(1, 43, 9, 'Ek sal persoonlik instaan vir sy veiligheid. As ek hom nie terugbring nie, sal ek vir altyd skuldig wees teenoor Pa.', 'AFRNLV'),
(1, 43, 10, 'Ons kon nou al twee keer weg en terug gewees het as dit nie was dat Pa hom teruggehou het nie.”', 'AFRNLV'),
(1, 43, 11, 'Uiteindelik het Jakob toegegee: “As dit nie anders kan nie, gaan dan maar. Julle moet julle sakke vol maak met die beste wat ons land het en neem vir die man ’n geskenk: ’n bietjie balsem, ’n bietjie heuning, gom, hars, neute en amandels.', 'AFRNLV'),
(1, 43, 12, 'Neem dubbel die hoeveelheid geld, asook die geld wat in julle sakke gekry is. Dalk het iemand ’n fout gemaak.', 'AFRNLV'),
(1, 43, 13, 'Vat nou julle broer en gaan terug na die man toe.', 'AFRNLV'),
(1, 43, 14, 'Mag God Almagtig julle genadig wees wanneer julle by die man aankom en mag hy Simeon vrylaat en Benjamin terugstuur. As ek dan van kinders beroof moet word, moet ek maar beroof word.”', 'AFRNLV'),
(1, 43, 15, 'Die mans vat toe die geskenke, dubbel die hoeveelheid geld én vir Benjamin en gaan Egipte toe en meld hulle by Josef aan.', 'AFRNLV'),
(1, 43, 16, 'Toe Josef sien dat Benjamin by hulle is, sê hy vir die bestuurder van sy huishouding: “Vat die manne na my huis toe en berei ’n feesmaal voor sodat hulle middagete by my kan geniet.”', 'AFRNLV'),
(1, 43, 17, 'Die man het so gemaak en hulle na Josef se paleis toe geneem.', 'AFRNLV'),
(1, 43, 18, 'Toe hulle sien waarheen hulle geneem word, het hulle baie bang geword. “Dis oor die geld wat die vorige keer in ons sakke teruggesit is,” sê hulle. “Hy wil ons oorweldig, ons sy slawe maak en ons donkies vat.”', 'AFRNLV'),
(1, 43, 19, 'Toe die broers by die ingang na die paleis kom, gaan hulle na die bestuurder van Josef se huishouding.', 'AFRNLV'),
(1, 43, 20, 'Hulle sê vir hom: “Meneer, toe ons laas keer Egipte toe gekom het,', 'AFRNLV'),
(1, 43, 21, 'het ons op pad huis toe vir die nag uitgespan. Toe ons ons sakke oopmaak, kry ons daar die presiese bedrag geld wat ons vir die graan betaal het. Hier is dit. Ons het dit teruggebring.', 'AFRNLV'),
(1, 43, 22, 'Ons het ook nog ander geld gebring om weer graan te koop. Maar ons het geen idee hoe die geld in ons sakke beland het nie.”', 'AFRNLV'),
(1, 43, 23, '“Ontspan! Moenie julle daaroor bekommer nie,” sê die bestuurder vir hulle. “Julle God, die God van julle voorouers, moes dit teruggesit het. Ons het mos julle betaling gekry.” Toe het hy Simeon na hulle toe gebring.', 'AFRNLV'),
(1, 43, 24, 'Daarna het die bestuurder hulle in Josef se paleis ingevat en vir hulle water gegee om hulle voete te was. Hy het ook voer vir hulle donkies gegee.', 'AFRNLV'),
(1, 43, 25, 'Hulle het gehoor dat hulle die middag daar sou eet en het die geskenke gereed gekry om dit vir Josef te gee.', 'AFRNLV'),
(1, 43, 26, 'Toe Josef inkom, gee hulle hom die geskenke en buig laag voor hom.', 'AFRNLV'),
(1, 43, 27, 'Hy vra hoe dit met hulle gaan en voeg by: “En hoe gaan dit met julle pa, die ou man van wie julle gepraat het? Lewe hy nog?”', 'AFRNLV'),
(1, 43, 28, '“Ja,” antwoord hulle. “U dienaar, ons pa, leef nog en dit gaan goed met hom.” Hulle buig toe weer voor hom.', 'AFRNLV'),
(1, 43, 29, 'Toe hy opkyk, sien hy sy bloedbroer Benjamin raak. Hy vra toe: “Is dit julle jongste broer, die een van wie julle gepraat het? Mag God jou seën, my seun.”', 'AFRNLV'),
(1, 43, 30, 'Toe kon hy sy trane oor Benjamin nie meer bedwing nie en het haastig die vertrek verlaat. Hy het na ’n aparte vertrek gegaan om daar te gaan huil.', 'AFRNLV'),
(1, 43, 31, 'Nadat hy sy gesig gewas het, het hy teruggekom. Met sy emosies nou onder beheer, het hy beveel: “Bring die kos!”', 'AFRNLV'),
(1, 43, 32, 'Josef het eenkant gesit, sy broers by ’n ander tafel en die ander Egiptenaars ook apart. Egiptenaars het nie saam met Hebreërs geëet nie. Dit was vir hulle ’n skande.', 'AFRNLV'),
(1, 43, 33, 'Josef het vir sy broers hulle plekke aangewys. Tot hulle verbasing was dit in volgorde van hulle ouderdomme, van die oudste tot die jongste.', 'AFRNLV'),
(1, 43, 34, 'Hulle kos is vanaf Josef se tafel bedien. Die grootste porsie het hy aan Benjamin gegee. Dit was vyf keer groter as dié van die ander. Hulle het toe saam met Josef wyn gedrink en daarvan vrolik geword.', 'AFRNLV'),
(1, 44, 1, 'Toe die broers gereed was om te gaan, gee Josef bevel aan die bestuurder van sy huis: “Maak al die sakke vol met soveel graan moontlik en sit elke man se geld weer terug in sy sak.', 'AFRNLV'),
(1, 44, 2, 'My silwerbeker moet jy bo in die sak van die jongste een sit saam met die geld wat hy vir die graan betaal het.” Die bestuurder het net so gemaak soos Josef beveel het.', 'AFRNLV'),
(1, 44, 3, 'Teen dagbreek was die broers op en begin hulle die terugtog met hulle donkies.', 'AFRNLV'),
(1, 44, 4, 'Hulle was skaars buite die stad, toe sê Josef vir die bestuurder: “Jaag agter hulle aan en stop hulle. Vra hulle: ‘Hoekom het julle ’n goeie daad met kwaad vergeld?', 'AFRNLV'),
(1, 44, 5, 'Waarom het julle my meester se persoonlike silwerbeker gesteel waarmee hy die toekoms voorspel? Dis ’n slegte ding wat julle gedoen het!’”', 'AFRNLV'),
(1, 44, 6, 'Die bestuurder het hulle ingehaal en gemaak soos hy beveel is.', 'AFRNLV'),
(1, 44, 7, '“Waarvan praat u, Meneer?” sê die broers. “Nie een van ons sal so iets aanvang nie.', 'AFRNLV'),
(1, 44, 8, 'Het ons dan nie die geld wat ons ’n vorige keer in ons sakke gekry het al die pad van Kanaän af weer teruggebring nie? Hoekom sou ons silwer of goud uit u meester se huis steel?', 'AFRNLV'),
(1, 44, 9, 'As u die beker by enigeen van ons kry, moet daardie een doodgemaak word en ons sal u meester se slawe word.”', 'AFRNLV'),
(1, 44, 10, '“Dis goed so,” antwoord die bestuurder, “behalwe dat net die een wat dit gesteel het my slaaf sal wees. Die onskuldiges mag maar vry gaan.”', 'AFRNLV'),
(1, 44, 11, 'Hulle het gou die sakke van die donkies afgelaai en dit oopgemaak.', 'AFRNLV'),
(1, 44, 12, 'Hy het by die oudste se sak begin soek en so voortgegaan tot by die jongste. En daar kry hy toe die beker in Benjamin se sak!', 'AFRNLV'),
(1, 44, 13, 'Toe hulle dit sien, skeur hulle hulle klere in radeloosheid. Hulle laai weer hulle donkies en draai terug na die stad toe.', 'AFRNLV'),
(1, 44, 14, 'Josef was nog tuis toe Juda en sy broers daar aankom en op die grond voor hom neerval.', 'AFRNLV'),
(1, 44, 15, '“Wat het julle aangevang?” vra Josef. “Het julle nie geweet dat ’n persoon soos ek sou weet wie dit gesteel het nie?”', 'AFRNLV'),
(1, 44, 16, 'Juda sê toe: “Ai, Meneer, wat kan ons tog vir u sê? Hoe kan ons onsself verontskuldig? God het ons sonde aan die lig gebring. Meneer, ons het almal teruggekom om u slawe te wees, ons én ons broer in wie se sak die beker gekry is.”', 'AFRNLV'),
(1, 44, 17, '“Nee,” sê Josef. “Net die man wat die beker gesteel het, sal my slaaf wees. Die ander kan maar teruggaan na julle pa toe.”', 'AFRNLV'),
(1, 44, 18, 'Juda kom toe vorentoe en sê: “Meneer, laat ek asseblief iets sê. Moet tog nie vir my kwaad word nie. Ek weet dat u dieselfde gesag het as Farao.', 'AFRNLV'),
(1, 44, 19, '“Meneer, u het ons gevra of ons ’n pa of ’n broer het.', 'AFRNLV'),
(1, 44, 20, 'Ons het gesê: ‘Ja, ons het ’n pa, ’n ou man. In sy ouderdom is ook nog ’n kind, sy jongste seun, gebore. Sy broer is dood. Hy alleen is oor van sy ma se kinders en sy pa het hom baie lief.’', 'AFRNLV'),
(1, 44, 21, 'Toe sê u: ‘Bring hom hierheen sodat ek hom kan sien.’', 'AFRNLV'),
(1, 44, 22, 'Maar ons het vir u gesê: ‘Meneer, die seun kan nie weggaan van sy pa nie, want dan sal sy pa sterf.’', 'AFRNLV'),
(1, 44, 23, 'Maar u het gesê: ‘As julle jongste broer nie saamkom nie, mag julle my nie weer sien nie.’', 'AFRNLV'),
(1, 44, 24, 'Ons het toe na ons pa teruggegaan en hom vertel wat u gesê het.', 'AFRNLV'),
(1, 44, 25, 'Toe hy later vir ons sê: ‘Gaan terug en koop weer vir ons ’n bietjie kos,’', 'AFRNLV'),
(1, 44, 26, 'het ons geantwoord: ‘Ons kan nie gaan nie tensy Pa toelaat dat ons jongste broer ook saamgaan. Ons sal nie toegelaat word om die man weer te sien as ons jongste broer nie by ons is nie.’', 'AFRNLV'),
(1, 44, 27, 'Toe sê ons pa vir ons: ‘Julle weet dat my vrou twee seuns gehad het', 'AFRNLV'),
(1, 44, 28, 'en dat een van hulle weggegaan het en nie weer teruggekom het nie. Ek dink roofdiere het hom verskeur, want ek het hom nog nie weer gesien nie.', 'AFRNLV'),
(1, 44, 29, 'As julle nou sy broer ook van my wegneem en hy kom iets oor, sal julle my in my ouderdom met smart graf toe laat gaan.’', 'AFRNLV'),
(1, 44, 30, '“Nou, Meneer, ek durf nie sonder die seun na my pa toe teruggaan nie. Ons pa is baie lief vir die seun.', 'AFRNLV'),
(1, 44, 31, 'As hy sien dat die seun nie by ons is nie, sal ons pa sterf. Ons sal veroorsaak dat hy in sy ouderdom met smart in die graf gaan.', 'AFRNLV'),
(1, 44, 32, 'Meneer, ek het my pa gewaarborg dat ek na die seun sal kyk. Ek het vir hom gesê: ‘As ek hom nie terugbring nie, sal ek vir altyd skuldig wees teenoor Pa.’', 'AFRNLV'),
(1, 44, 33, 'Asseblief, Meneer, laat my hier agterbly as u slaaf in die plek van die seun en laat hy saam met sy broers teruggaan.', 'AFRNLV'),
(1, 44, 34, 'Hoe sou ek sonder die seun na my pa toe kon teruggaan? Ek kan dit nie verduur om daaraan te dink dat ek hom soveel smart sal aandoen nie.”', 'AFRNLV'),
(1, 45, 1, 'Toe kon Josef dit nie meer voor al sy personeel uithou nie. “Gaan uit, almal van julle!” beveel hy hulle. Daar was niemand anders teenwoordig toe Josef hom aan sy broers bekendstel nie.', 'AFRNLV'),
(1, 45, 2, 'Toe bars hy in trane uit. Hy het so hard gehuil dat die Egiptenaars dit gehoor het en ook die mense in die farao se paleis.', 'AFRNLV'),
(1, 45, 3, '“Ek is Josef!” sê hy vir sy broers. “Leef Pa nog?” Maar sy broers was stomgeslaan, want hulle het baie bang geword.', 'AFRNLV'),
(1, 45, 4, '“Kom nader na my toe,” sê hy. Hulle kom toe nader. Hy sê toe weer: “Ek is Josef, julle broer wat julle destyds verkoop het en na Egipte toe gebring is.', 'AFRNLV'),
(1, 45, 5, 'Maar moenie julleself verwyt dat julle dit gedoen het nie. Eintlik is dit God wat dit bewerk het. Hy het my vooruit gestuur sodat julle lewens gespaar kon word.', 'AFRNLV'),
(1, 45, 6, 'Twee jaar hongersnood is verby, maar daar lê nog vyf jaar voor. In dié tyd sal daar nie geploeg en geoes kan word nie.', 'AFRNLV'),
(1, 45, 7, 'God het my voor julle uit gestuur om voorsorg te tref dat julle en julle gesinne aan die lewe kan bly en sodat julle ’n groot nasie kan word.', 'AFRNLV'),
(1, 45, 8, 'Ja, dit is God wat my gestuur het en nie julle nie! Hy het gesorg dat ek as Farao se raadgewer aangestel word, en ook as bestuurder van sy hele huishouding en heerser oor die hele Egipte.', 'AFRNLV'),
(1, 45, 9, '“Maak nou gou. Gaan terug na my pa toe en sê vir hom: ‘Dit is wat Pa se seun Josef sê: God het my heerser van die hele Egipte gemaak. Kom dadelik hierheen!', 'AFRNLV'),
(1, 45, 10, 'Pa kan in die streek van Gosen woon sodat Pa naby my kan wees saam met Pa se kinders en kleinkinders, kleinvee en grootvee en alles wat Pa besit.', 'AFRNLV'),
(1, 45, 11, 'Ek sal daar vir Pa sorg, want daar is nog vyf jaar hongersnood oor. Anders sal Pa en almal saam met Pa totaal verarm.’”', 'AFRNLV'),
(1, 45, 12, 'Josef sê verder: “Julle kan nou self sien, en ook my broer Benjamin kan sien, dit is regtig ek, julle broer Josef wat met julle praat!', 'AFRNLV'),
(1, 45, 13, 'Gaan vertel my pa hoe geëerd ek in Egipte is. Vertel hom wat julle alles gesien het en bring hom so gou moontlik hiernatoe.”', 'AFRNLV'),
(1, 45, 14, 'Terwyl hy huil van vreugde, omhels hy vir Benjamin, wat ook begin huil het.', 'AFRNLV'),
(1, 45, 15, 'Daarna het Josef elkeen van sy broers omhels en by hulle gehuil. Toe eers het hulle met hom begin praat.', 'AFRNLV'),
(1, 45, 16, 'Die nuus het die farao baie gou bereik: “Josef se broers het gekom!” Die farao en sy amptenare was baie bly om dit te hoor.', 'AFRNLV'),
(1, 45, 17, 'Die farao sê vir Josef: “Sê vir jou broers om hulle donkies op te saal en terug te gaan na Kanaän toe', 'AFRNLV'),
(1, 45, 18, 'en julle pa en hulle gesinne na my toe te bring. Sê vir hulle: ‘Farao sal die beste deel van Egipte aan julle gee. Van die room van die land sal julle geniet!’', 'AFRNLV'),
(1, 45, 19, 'Verder beveel ek jou dat hulle waens uit Egipte moet saamvat om daarop hulle vroue en kinders en hulle pa hierheen te bring.', 'AFRNLV'),
(1, 45, 20, 'Julle moenie eers bekommerd wees oor die besittings wat julle agterlaat nie, want die beste van Egipte behoort aan julle.”', 'AFRNLV'),
(1, 45, 21, 'Jakob se seuns het toe so gemaak. Josef het waens aan hulle verskaf soos die farao beveel het. Hy het ook vir hulle genoeg voorrade vir die reis gegee.', 'AFRNLV'),
(1, 45, 22, 'Boonop het hy vir elkeen van hulle nuwe klere gegee. Benjamin het egter vyf stelle klere gekry en ook 300 stukke silwer.', 'AFRNLV'),
(1, 45, 23, 'Vir sy pa stuur hy tien donkies saam, gelaai met die beste ware uit Egipte, en tien donkiemerries wat met graan en allerlei kos gelaai was as padkos vir sy pa.', 'AFRNLV'),
(1, 45, 24, 'Hy het sy broers afgesien, en toe hulle vertrek, sê hy vir hulle: “Moenie langs die pad begin stry nie!”', 'AFRNLV'),
(1, 45, 25, 'Hulle is daar weg en het by hulle pa, Jakob, in die land Kanaän aangekom.', 'AFRNLV'),
(1, 45, 26, '“Josef lewe nog!” sê hulle vir hom. “Hy is die heerser van die hele land Egipte!” Jakob was oorbluf deur hierdie nuus. Hy kon dit net nie glo nie.', 'AFRNLV'),
(1, 45, 27, 'Maar toe hulle Josef se boodskappe oordra, en toe hy die waens sien wat Josef gestuur het om hom te kom haal, het hy tot verhaal gekom.', 'AFRNLV'),
(1, 45, 28, 'Toe sê Jakob: “Dit moet waar wees! My seun Josef lewe regtig! Ek sal gaan en hom sien voordat ek sterf.”', 'AFRNLV'),
(1, 46, 1, 'Jakob het met al sy besittings die reis na Egipte aangepak. Toe hy Berseba bereik, bring hy offers aan die God van Isak, sy pa.', 'AFRNLV'),
(1, 46, 2, 'In die nag het God in ’n visioen met hom gepraat. “Jakob! Jakob!” het Hy geroep. “Ek luister,” antwoord Jakob.', 'AFRNLV'),
(1, 46, 3, 'Toe sê God: “Ek is God, die God van jou pa. Moenie bang wees om Egipte toe te gaan nie, want Ek sal jou daar tot ’n groot nasie maak.', 'AFRNLV'),
(1, 46, 4, 'Ek gaan saam met jou Egipte toe, maar Ek sal julle weer terugbring. Wanneer jy sterf, sal Josef by jou wees om jou oë toe te druk.”', 'AFRNLV'),
(1, 46, 5, 'Jakob het gereedgemaak om vanaf Berseba te vertrek, en sy seuns het hom na Egipte toe gebring. Hulle het hulle pa, hulle kinders en hulle vroue op die waens laat klim wat die farao saamgestuur het.', 'AFRNLV'),
(1, 46, 6, 'Hulle het ook hulle lewende hawe en al die ander besittings wat hulle in Kanaän bymekaargemaak het, saamgeneem. So het Jakob en sy hele nageslag in Egipte aangekom:', 'AFRNLV'),
(1, 46, 7, 'sy seuns en kleinseuns, sy dogters en kleindogters — sy hele familie.', 'AFRNLV'),
(1, 46, 8, 'Dit is die name van die Israeliete, die nageslag van Jakob, wat saam met hom na Egipte toe gegaan het: Ruben, Jakob se oudste seun.', 'AFRNLV'),
(1, 46, 9, 'Die seuns van Ruben was Ganok, Pallu, Gesron en Karmi.', 'AFRNLV'),
(1, 46, 10, 'Simeon en sy seuns Jemuel, Jamin, Ohad, Jakin, Sogar en Saul, die seun van ’n Kanaänitiese vrou.', 'AFRNLV'),
(1, 46, 11, 'Levi en sy seuns Gerson, Kehat en Merari.', 'AFRNLV'),
(1, 46, 12, 'Juda en sy seuns Sela, Peres en Serag. Juda se ander seuns, Er en Onan, het al vroeër in Kanaän gesterf. Peres se seuns was Gesron en Gamul.', 'AFRNLV'),
(1, 46, 13, 'Issaskar en sy seuns Tola, Puwwa, Job en Simron.', 'AFRNLV'),
(1, 46, 14, 'Sebulon en sy seuns Sered, Elon en Jagleël.', 'AFRNLV'),
(1, 46, 15, 'Dit is die 33 seuns en kleinseuns wat Lea vir Jakob in Paddan-Aram in die wêreld gebring het. Sy het ook ’n dogter Dina gehad.', 'AFRNLV'),
(1, 46, 16, 'Gad en sy seuns Sifjon, Gaggi, Suni, Esbon, Eri, Arod en Areli.', 'AFRNLV'),
(1, 46, 17, 'Aser en sy seuns Jimna, Jiswa, Jiswi en Beria, en hulle suster Serag. Die seuns van Beria was Geber en Malkiël.', 'AFRNLV'),
(1, 46, 18, 'Dit is die sestien afstammelinge wat Silpa vir Jakob in die wêreld gebring het. Laban het Silpa vir sy dogter Lea as slavin gegee.', 'AFRNLV'),
(1, 46, 19, 'Josef en Benjamin was die seuns van Jakob se vrou Ragel.', 'AFRNLV'),
(1, 46, 20, 'In Egipte is twee seuns vir Josef gebore. Asenat, dogter van Poti-Fera, priester van On, het aan hulle geboorte gegee. Hulle was Manasse en Efraim.', 'AFRNLV'),
(1, 46, 21, 'Benjamin se seuns was Bela, Beker, Asbel, Gera, Naäman, Egi, Ros, Muppim, Guppim en Ard.', 'AFRNLV'),
(1, 46, 22, 'Dit is die veertien seuns en kleinseuns wat Ragel vir Jakob in die wêreld gebring het.', 'AFRNLV'),
(1, 46, 23, 'Dan en sy seun Sugam.', 'AFRNLV'),
(1, 46, 24, 'Naftali en sy seuns Jagseël, Guni, Jeser en Sillem.', 'AFRNLV'),
(1, 46, 25, 'Dit is die sewe seuns en kleinseuns wat Bilha vir Jakob in die wêreld gebring het. Laban het Bilha vir sy dogter Ragel as slavin gegee.', 'AFRNLV'),
(1, 46, 26, 'Die getal direkte afstammelinge van Jakob wat saam met hom Egipte toe gegaan het, was 66, die vroue van die seuns uitgesluit.', 'AFRNLV'),
(1, 46, 27, 'Josef het ook twee seuns gehad wat in Egipte gebore is. In totaal was daar dus 70 lede van Jakob se familie in Egipte.', 'AFRNLV'),
(1, 46, 28, 'Jakob het Juda vooruit gestuur na Josef toe om hom te laat weet hy is op pad na Gosen toe. Nadat hulle daar aangekom het,', 'AFRNLV'),
(1, 46, 29, 'het Josef sy wa laat inspan om sy pa in Gosen te gaan ontmoet. Toe hy by hom kom, het hy sy pa omhels en lank so op sy skouer gestaan en huil.', 'AFRNLV'),
(1, 46, 30, 'Toe sê Jakob vir Josef: “Nou kan ek maar sterf, want ek het jou met my eie oë gesien en weet nou dat jy nog lewe.”', 'AFRNLV'),
(1, 46, 31, 'Josef sê vir sy broers en sy hele familie: “Ek gaan om vir Farao te vertel dat julle almal uit die land Kanaän aangekom het om saam met my te wees.', 'AFRNLV'),
(1, 46, 32, 'Ek sal ook vir hom sê: ‘Hierdie mense boer met klein- en grootvee. Hulle het al hulle diere saamgebring en ook alles wat hulle besit.’', 'AFRNLV'),
(1, 46, 33, 'Wanneer Farao dan met julle praat en navraag doen na julle beroep,', 'AFRNLV'),
(1, 46, 34, 'moet julle vir hom sê: ‘Ons was ons lewe lank veeboere, soos ons voorouers.’ As julle dit vir hom sê, sal hy julle hier in Gosen laat woon, want kleinveeboere word in Egipte verafsku.”', 'AFRNLV'),
(1, 47, 1, 'Josef het na die farao toe gegaan en aan hom gerapporteer: “My pa en my broers is hier van Kanaän af. Hulle het met al hulle kleinvee en grootvee en ander besittings gekom en is nou in die Gosenstreek.”', 'AFRNLV'),
(1, 47, 2, 'Josef het vyf van sy broers met hom saamgeneem en hulle aan die farao voorgestel.', 'AFRNLV'),
(1, 47, 3, 'Die farao vra vir hulle: “Wat is julle beroep?” Hulle antwoord hom: “Ons is veeboere soos ons voorouers.', 'AFRNLV'),
(1, 47, 4, 'Ons het gekom om as vreemdelinge hier in Egipte te woon, want daar is in Kanaän geen weiding meer vir ons vee nie. Die hongersnood is daar baie swaar. Ons vra u toestemming om in die Gosenstreek te woon.”', 'AFRNLV'),
(1, 47, 5, 'Die farao sê vir Josef: “Aangesien jou familie hulle nou by jou aangesluit het,', 'AFRNLV'),
(1, 47, 6, 'kies gerus enige plek waar hulle kan woon. Gee hulle die beste van die land Egipte. Die Gosenstreek sal goed wees. As enigeen van hulle oor besondere vaardighede beskik, laat hulle ook oor my veeboerdery toesig hou.”', 'AFRNLV'),
(1, 47, 7, 'Josef het ook vir Jakob, sy pa, gebring en hom aan die farao voorgestel. Jakob het die farao geseën.', 'AFRNLV'),
(1, 47, 8, '“Hoe oud is jy?” vra die farao.', 'AFRNLV'),
(1, 47, 9, '“Ek lewe al 130 jaar as ’n vreemdeling,” antwoord Jakob. “In vergelyking met my voorouers is my jare min, maar egter vol swaarkry.”', 'AFRNLV'),
(1, 47, 10, 'Net voordat hy vertrek, het Jakob weer die farao met ’n seën gegroet.', 'AFRNLV'),
(1, 47, 11, 'Josef het toe die beste deel van Egipte, die land van Rameses, aan sy pa en broers gegee om hulle daar te vestig, net soos die farao beveel het.', 'AFRNLV'),
(1, 47, 12, 'Josef het ook volgens die getal afhanklikes aan sy pa en broers kos voorsien.', 'AFRNLV'),
(1, 47, 13, 'Intussen het die hongersnood al hoe erger geword. Die mense van Egipte en Kanaän het swaar daaronder gely.', 'AFRNLV'),
(1, 47, 14, 'Josef het baie geld ingesamel in ruil vir graan. Hy het die geld na die farao se skatkamers gebring.', 'AFRNLV'),
(1, 47, 15, 'Toe die geld van die mense van Egipte en Kanaän op was, het hulle kom pleit vir kos: “Ons geld is op,” het hulle gekla. “Gee ons asseblief kos om te eet. Hoekom moet ons dan sterf?”', 'AFRNLV'),
(1, 47, 16, '“Aangesien julle geld op is,” sê Josef, “moet julle vee gee in ruil vir kos.”', 'AFRNLV'),
(1, 47, 17, 'Hulle het toe hulle vee gegee. In ruil vir hulle perde, kleinvee, grootvee en donkies kon hulle minstens genoeg kos kry vir daardie jaar.', 'AFRNLV'),
(1, 47, 18, 'Die volgende jaar kom hulle weer en sê: “Ons kan dit nie vir u wegsteek nie: Ons geld is op en ons lewende hawe behoort nou ook aan u. Ons het niks meer oor nie as net onsself en ons landerye.', 'AFRNLV'),
(1, 47, 19, 'Hoekom moet ons hier voor u oë doodgaan? Koop ons en ons landerye in ruil vir kos. Ons sal dan Farao se slawe word. Gee tog asseblief net vir ons saad sodat ons nie van honger doodgaan en die grond nie onbewerk lê nie.”', 'AFRNLV'),
(1, 47, 20, 'Op hierdie manier het Josef die hele Egipte vir die farao gekoop. Al die Egiptenaars het hulle landerye verkoop as gevolg van die swaar hongersnood. Dit het die farao se eiendom geword.', 'AFRNLV'),
(1, 47, 21, 'Die inwoners van Egipte, oor die lengte en breedte van die land, het na die stede toe verskuif.', 'AFRNLV'),
(1, 47, 22, 'Die enigste landerye wat Josef nie opgekoop het nie, was dié van die priesters, want hulle het hulle kos van die farao gekry om van te leef sodat dit nie nodig was om hulle eiendom te verkoop nie.', 'AFRNLV'),
(1, 47, 23, 'Josef sê toe vir die mense van die land: “Kyk, ek het julle en julle landerye vir Farao gekoop. Ek sal julle nou voorsien van saad sodat julle dit kan plant.', 'AFRNLV'),
(1, 47, 24, 'Wanneer julle dan oes, sal een vyfde daarvan aan Farao behoort. Julle kan vier vyfdes vir julleself hou en dit gebruik vir saad vir volgende jaar en as kos vir julle, julle huismense en julle kinders.”', 'AFRNLV'),
(1, 47, 25, '“U het ons lewens gered!” sê hulle. “Laat dit wees soos u goeddink. Ons sal Farao se slawe wees.”', 'AFRNLV'),
(1, 47, 26, 'Josef het toe vir die hele Egipte bepaal dat die farao een vyfde van die opbrengs op sy landerye moet kry. Dis ’n bepaling wat nog steeds geld. Omdat die farao nie die landerye van die priesters oorgeneem het nie, was hulle vrygestel van hierdie betaling.', 'AFRNLV'),
(1, 47, 27, 'Die Israeliete het hulle in Egipte, in die Gosenstreek, gevestig. Hulle het eiendom daar verkry en hulle getalle het vinnig toegeneem.', 'AFRNLV'),
(1, 47, 28, 'Jakob het nog sewentien jaar na sy aankoms in Egipte geleef. Hy het dus 147 jaar oud geword.', 'AFRNLV'),
(1, 47, 29, 'Toe sy einde begin naderkom, laat roep hy vir Josef en sê vir hom: “Bewys my ’n laaste guns. Belowe my met ’n eed dat jy goed sal wees vir my en my nie in Egipte sal begrawe nie.', 'AFRNLV'),
(1, 47, 30, 'Wanneer ek sterf, neem my liggaam uit Egipte weg en begrawe my by my voorouers.” Josef belowe toe dat hy dit sou doen.', 'AFRNLV'),
(1, 47, 31, '“Nee, lê ’n eed af dat jy dit sal doen,” dring Jakob daarop aan. Josef het hom toe met ’n eed beloof. Daarop het Jakob in aanbidding by die koppenent van die bed gebuig.', 'AFRNLV'),
(1, 48, 1, 'Kort hierna hoor Josef dat sy pa vinnig agteruitgaan. Hy het hom besoek en sy twee seuns, Manasse en Efraim, saamgeneem.', 'AFRNLV'),
(1, 48, 2, 'Toe Jakob hoor dat Josef daar aangekom het, gebruik hy al sy kragte om regop in die bed te sit.', 'AFRNLV'),
(1, 48, 3, 'Jakob sê vir Josef: “God die Allerhoogste het in Lus in die land Kanaän aan my verskyn en my geseën.', 'AFRNLV'),
(1, 48, 4, 'Hy het vir my gesê: ‘Ek sal jou vrugbaar maak en jou nageslag tot baie nasies maak. Hierdie land Kanaän gee Ek vir jou en jou nageslag as eiendom vir altyd.’', 'AFRNLV'),
(1, 48, 5, 'Jou twee seuns, Manasse en Efraim wat in Egipte gebore is voor ek hier gekom het, neem ek aan as my eie. Hulle sal net soos Ruben en Simeon my seuns wees.', 'AFRNLV'),
(1, 48, 6, 'Enige kinders wat jy na hulle sal hê, sal saam met Manasse en Efraim erf.', 'AFRNLV'),
(1, 48, 7, 'Op pad terug van Paddan-Aram het Ragel in die land Kanaän gesterf. Ons was toe nog op pad, kort by Efrata (dit is Betlehem). Ek het haar toe met groot verdriet daar langs die pad na Efrata begrawe.”', 'AFRNLV'),
(1, 48, 8, 'Jakob kyk toe na die twee seuns en vra: “Is dit jou twee seuns?”', 'AFRNLV'),
(1, 48, 9, '“Ja,” antwoord Josef. “Dit is die seuns wat God my hier in Egipte gegee het.” Jakob sê vir hom: “Bring hulle hier na my toe. Ek wil hulle seën.”', 'AFRNLV'),
(1, 48, 10, 'Weens sy ouderdom kon Jakob nie meer so goed sien nie. Josef bring toe die twee nader. Jakob het hulle gesoen en omhels.', 'AFRNLV'),
(1, 48, 11, 'Jakob sê toe vir Josef: “Ek het nie gedink ek sou jou ooit weer sien nie, maar nou het God selfs toegelaat dat ek jou kinders ook kan sien.”', 'AFRNLV'),
(1, 48, 12, 'Josef tel toe die seuns af van hulle oupa se skoot af en buig laag voor hom.', 'AFRNLV'),
(1, 48, 13, 'Josef het albei sy seuns voor Jakob laat staan, Efraim aan sy regterhand, aan Jakob se linkerkant en Manasse aan sy linkerhand, aan Jakob se regterkant.', 'AFRNLV'),
(1, 48, 14, 'Maar Jakob het sy arms oorkruis gehou toe hy sy hande op die koppe van die seuns sit. Sy regterhand was dus op die kop van die jonger seun Efraim, en sy linkerhand op die kop van die oudste een Manasse.', 'AFRNLV'),
(1, 48, 15, 'Toe seën hy vir Josef en sê: “Mag God, die God voor wie my oupa Abraham en my pa, Isak, geleef het, die God wat my versorg het my lewe lank tot vandag toe,', 'AFRNLV'),
(1, 48, 16, 'en die Engel wat my uit alle gevaar gered het, mag Hy hierdie twee seuns seën. Mag Hy sorg dat my naam en die name van my oupa Abraham en my pa, Isak, in hulle voortleef. En mag hulle ’n groot nasie word.”', 'AFRNLV'),
(1, 48, 17, 'Maar Josef het gesien dat sy pa sy regterhand op Efraim se kop gesit het en gedink dit is ’n fout. Daarom tel hy Jakob se hand op om dit op Manasse se kop te sit.', 'AFRNLV'),
(1, 48, 18, '“Nie so nie, Pa,” sê Josef. “Hy is die oudste. Sit u regterhand op sý kop.”', 'AFRNLV'),
(1, 48, 19, 'Maar sy pa het geweier. “Ek weet, my seun, ek weet,” sê hy. “Manasse sal ook ’n groot nasie word, maar sy jonger broer sal selfs magtiger wees as hy. Sy nageslag sal ’n magtige nasie word!”', 'AFRNLV'),
(1, 48, 20, 'Jakob het toe dié dag die seuns geseën met die woorde: “Die Israeliete sal julle name gebruik om mekaar seën toe te wens. Hulle sal sê: ‘Mag God jou so voorspoedig maak soos vir Efraim en vir Manasse.’” So het Jakob vir Efraim bo Manasse gestel.', 'AFRNLV'),
(1, 48, 21, 'Toe sê Jakob vir Josef: “Ek is op die punt om te sterf, maar God sal met julle wees. Hy sal julle terugbring Kanaän toe, na die land van ons voorouers.', 'AFRNLV'),
(1, 48, 22, 'Vir jou laat ek iets meer na as vir jou broers, naamlik die stuk grond van Sigem wat ek met my eie swaard en pyl en boog van die Amoriete verower het.”', 'AFRNLV'),
(1, 49, 1, 'Jakob roep toe al sy seuns bymekaar en sê: “Kom staan hier om my sodat ek julle kan vertel wat in die toekoms met julle sal gebeur.', 'AFRNLV'),
(1, 49, 2, '“Kom luister, seuns van Jakob; luister na Israel, julle vader.', 'AFRNLV'),
(1, 49, 3, '“Ruben, jy is my oudste seun, die kind van my kragtige jeug, die vernaamste en die sterkste.', 'AFRNLV'),
(1, 49, 4, 'Jy is onstuimig soos die golwe van die see, maar jy sal nie langer die belangrikste wees nie. Want jy het by een van my vroue geslaap; jy het my in my bed onteer.', 'AFRNLV'),
(1, 49, 5, '“Simeon en Levi is een en dieselfde, mense van geweld en wapens.', 'AFRNLV'),
(1, 49, 6, 'Ek wil ver van hulle af bly. Ek wil nooit deel hê aan hulle bose planne nie, hulle wat in woede mense vermoor het, diere vir die plesier vermink het.', 'AFRNLV'),
(1, 49, 7, 'Vervloek is hulle woede, want dit is wreed. Daarom sal hulle nageslag verstrooi word, uitgestrooi oor die hele Israel heen.', 'AFRNLV'),
(1, 49, 8, '“Juda, jou broers sal jou prys. Jy sal jou vyande onderwerp. Jou broers sal voor jou buig.', 'AFRNLV'),
(1, 49, 9, 'Juda is ’n jong leeu wat pas sy prooi verslind het. Soos ’n leeu rek hy uit en gaan lê, soos ’n leeumannetjie, en wie sal hom steur?', 'AFRNLV'),
(1, 49, 10, 'Die mag sal nie van Juda weggeneem word nie, ook nie die heerskappy van sy nasate nie, totdat die een kom aan wie dit behoort, die een vir wie die nasies sal gehoorsaam.', 'AFRNLV'),
(1, 49, 11, 'Hy maak sy donkie vas aan ’n druiwestok, die vul van sy donkie aan die beste wingerdstok. Hy was sy klere in wyn, sy kleed in druiwemos.', 'AFRNLV'),
(1, 49, 12, 'Sy oë is donkerder as wyn en sy tande witter as melk.', 'AFRNLV'),
(1, 49, 13, '“Sebulon sal hom vestig aan die kus by die see en sal ’n hawe wees vir skepe. Sy grense sal tot by Sidon strek.', 'AFRNLV'),
(1, 49, 14, '“Issaskar is ’n sterk pakdier wat rus by die veekrale.', 'AFRNLV'),
(1, 49, 15, 'Wanneer hy sien hoe goed die plek is, hoe mooi die landstreek, sal hy ’n las vrywillig dra en hom aan dwangarbeid onderwerp.', 'AFRNLV'),
(1, 49, 16, '“Dan sal regspreek oor sy mense as een van die stamme in Israel.', 'AFRNLV'),
(1, 49, 17, 'Hy is ’n slang langs die pad, ’n giftige adder langs die voetpad wat pik na die hakskeen van perde en die ruiter agteroor laat val.', 'AFRNLV'),
(1, 49, 18, 'Ek wag op u verlossing, o Here!', 'AFRNLV'),
(1, 49, 19, '“Gad sal deur rowerbendes geplunder word, maar hy sal hulle aanval van agter af.', 'AFRNLV'),
(1, 49, 20, '“Aser sal voedsame kos produseer, voedsel geskik vir ’n koning.', 'AFRNLV'),
(1, 49, 21, '“Naftali is ’n bok wat vrygelaat is en pragtige lammers voortbring.', 'AFRNLV'),
(1, 49, 22, '“Josef is ’n vrugbare boom, ’n vrugbare boom by ’n fontein. Sy takke strek oor die muur.', 'AFRNLV'),
(1, 49, 23, 'Hy word aangeval deur boogskutters wat na hom skiet en hom teister.', 'AFRNLV'),
(1, 49, 24, 'Maar sy boog het sterk gebly, sy arms het meer krag gekry deur die Magtige Een van Jakob, die Herder, die Rots van Israel.', 'AFRNLV'),
(1, 49, 25, 'Mag die God van ons vaders jou help; mag die Almagtige jou seën met die seëninge uit die hemel daarbo, seëninge van die aarde hieronder, en seëninge van borste en moederskoot.', 'AFRNLV'),
(1, 49, 26, 'Mag die seëninge van jou pa meer wees as die seëninge van die ewige berge, as die oorvloed van die eeue oue heuwels. Hierdie seëninge sal op die kop van Josef kom, hy wat die leier is onder sy broers.', 'AFRNLV'),
(1, 49, 27, '“Benjamin is ’n wolf op soek na prooi. Hy verslind sy prooi in die oggend en in die aand verdeel hy die buit.”', 'AFRNLV'),
(1, 49, 28, 'Dit is die twaalf stamme van Israel en dit is die seëninge waarmee Jakob sy twaalf seuns geseën het. Elkeen het ’n seën ontvang wat vir hom toepaslik was.', 'AFRNLV'),
(1, 49, 29, 'Jakob het hulle opdrag gegee: “Ek gaan binnekort sterf. Begrawe my by my pa en oupa in die grot wat op die grond van Efron die Hetiet is.', 'AFRNLV'),
(1, 49, 30, 'Dit is die grot van Makpela, naby Mamre in Kanaän, wat Abraham van Efron die Hetiet as ’n permanente begraafplek gekoop het.', 'AFRNLV'),
(1, 49, 31, 'Abraham en sy vrou Sara is daar begrawe. Daar is ook Isak en sy vrou Rebekka begrawe. En daar het ek vir Lea begrawe.', 'AFRNLV'),
(1, 49, 32, 'Dit is die grot wat my oupa Abraham van die Hetiete gekoop het.”', 'AFRNLV'),
(1, 49, 33, 'Toe Jakob klaar was met sy opdragte, het hy sy voete in sy bed opgetrek, sy laaste asem uitgeblaas en gesterf.', 'AFRNLV'),
(1, 50, 1, 'Josef het op sy pa geval en gehuil terwyl hy hom soen.', 'AFRNLV'),
(1, 50, 2, 'Daarna sê Josef vir sy dokters om die lyk te balsem.', 'AFRNLV'),
(1, 50, 3, 'Hierdie proses het 40 dae geneem en was deel van die 70 dae waartydens die hele Egipte oor Jakob gerou het.', 'AFRNLV'),
(1, 50, 4, 'Ná die routyd praat Josef met die farao se raadgewers en vra dat hulle namens hom met die farao sal praat.', 'AFRNLV'),
(1, 50, 5, 'Hy sê vir hulle: “Sê vir die farao my pa het my ’n eed laat aflê. Hy het gesê: ‘Ek is op die punt om te sterf. Neem my liggaam terug na die land Kanaän toe en begrawe my in ons gesin se familiegraf.’ Ek wil nou opgaan soontoe en my pa gaan begrawe. Daarna sal ek terugkom.”', 'AFRNLV'),
(1, 50, 6, 'Die farao het ingestem: “Gaan en begrawe jou pa soos jy belowe het.”', 'AFRNLV'),
(1, 50, 7, 'Josef het toe gegaan en saam met hom al die amptenare van die farao, die raadgewers van sy paleis en al die senior beamptes van Egipte.', 'AFRNLV'),
(1, 50, 8, 'Josef het ook sy broers en Jakob se hele huishouding saamgeneem. Hulle kinders, kleinvee en grootvee het hulle egter in die Gosenstreek agtergelaat.', 'AFRNLV'),
(1, 50, 9, '’n Groot stoet van waens en perderuiters het Josef vergesel.', 'AFRNLV'),
(1, 50, 10, 'Toe hulle by die dorsvloer van Atad, oos van die Jordaan aankom, het hulle sewe dae lank daar oor hulle pa gerou en getreur.', 'AFRNLV'),
(1, 50, 11, 'Die plaaslike Kanaäniete het gesien hoe hulle rou en het die plek toe Abel-Misrajim genoem, want hulle het gesê: “Dit is ’n plek van swaar rou vir hierdie Egiptenaars.”', 'AFRNLV'),
(1, 50, 12, 'Jakob se seuns het dus gedoen soos hy hulle beveel het.', 'AFRNLV'),
(1, 50, 13, 'Hulle het sy liggaam Kanaän toe geneem en dit in die grot van Makpela neergelê. Dit is die grot wat Abraham as ’n permanente begraafplek gekoop het op die grond van Efron die Hetiet, naby Mamre.', 'AFRNLV'),
(1, 50, 14, 'Josef het saam met sy broers en almal wat hom na sy pa se begrafnis vergesel het, na Egipte toe teruggekeer.', 'AFRNLV'),
(1, 50, 15, 'Ná hulle pa se dood het Josef se broers bang geword. “Nou gaan Josef ons terugbetaal vir al die kwaad wat ons hom aangedoen het,” het hulle gesê.', 'AFRNLV'),
(1, 50, 16, 'Daarom stuur hulle die volgende boodskap vir Josef: “Voordat jou pa gesterf het, het hy ons beveel', 'AFRNLV'),
(1, 50, 17, 'om vir jou te sê: ‘Vergewe jou broers tog vir die groot onreg wat hulle jou aangedoen het.’ Vergeef ons tog nou, want ons dien ook die God van jou pa.” Toe Josef hierdie boodskap kry, het hy in trane uitgebars.', 'AFRNLV'),
(1, 50, 18, 'Sy broers kom toe self en val voor hom neer. “Ons sal u slawe wees,” het hulle gesê.', 'AFRNLV'),
(1, 50, 19, 'Maar Josef sê vir hulle: “Moenie vir my bang wees nie. Ek is nie in God se skoene om julle te straf nie.', 'AFRNLV'),
(1, 50, 20, 'Julle het my wel kwaad aangedoen, maar God het die kwaad wat julle gedoen het, omgekeer in iets wat goed is. Hy het deur my gesorg dat ’n groot volk oorleef.', 'AFRNLV'),
(1, 50, 21, 'Moenie bang wees nie. Wees verseker: Ek sal self vir julle en julle gesinne sorg.” Hy het hulle jammer gekry en hulle gerusgestel.', 'AFRNLV'),
(1, 50, 22, 'Josef en sy broers het in Egipte bly woon. Josef het 110 jaar oud geword.', 'AFRNLV'),
(1, 50, 23, 'Hy het nog drie geslagte van sy afstammelinge gesien, dié van sy seun Efraim en die kinders van Manasse se seun Makir, wat hy soos sy eie kind behandel het.', 'AFRNLV'),
(1, 50, 24, '“Ek gaan binnekort sterf,” het Josef vir sy broers gesê. “God sal sekerlik vir julle sorg en julle weer uit hierdie land, Egipte, laat wegtrek. Hy sal julle terugneem na die land wat Hy met ’n eed belowe het aan die nageslag van Abraham, Isak en Jakob.”', 'AFRNLV'),
(1, 50, 25, 'Toe laat Josef die seuns van Israel ’n eed aflê en hy sê: “Wanneer God julle na Kanaän toe teruglei, moet julle my liggaam saam met julle neem.”', 'AFRNLV'),
(1, 50, 26, 'Josef het op die ouderdom van 110 jaar gesterf. Hulle het sy liggaam gebalsem en dit in Egipte in ’n doodskis neergelê.', 'AFRNLV'),
(2, 1, 1, 'Jakob se seuns en hulle gesinne het saam met hom na Egipte toe gegaan. Hulle was', 'AFRNLV'),
(2, 1, 2, 'Ruben, Simeon, Levi, Juda,', 'AFRNLV'),
(2, 1, 3, 'Issaskar, Sebulon, Benjamin,', 'AFRNLV'),
(2, 1, 4, 'Dan, Naftali, Gad en Aser.', 'AFRNLV'),
(2, 1, 5, 'Josef was toe alreeds in Egipte. Jakob het op daardie stadium alreeds 70 nasate gehad.', 'AFRNLV'),
(2, 1, 6, 'Josef en sy broers en daardie hele geslag is met verloop van tyd dood.', 'AFRNLV'),
(2, 1, 7, 'Die Israeliete was egter vrugbaar en het baie kinders gehad. Om die waarheid te sê, hulle was naderhand so baie en invloedryk dat hulle oor die hele land gewoon het.', 'AFRNLV'),
(2, 1, 8, 'Daar het toe ’n nuwe koning in Egipte aan bewind gekom. Hy het niks van Josef geweet nie.', 'AFRNLV'),
(2, 1, 9, 'Hy het vir sy mense gesê: “Hierdie Israeliete is vir ons ’n gevaar. Hulle het meer en sterker as ons geword.', 'AFRNLV'),
(2, 1, 10, 'Ons moet ’n plan maak om hulle getalle te beperk. As iemand teen ons oorlog maak, sal hulle by ons vyand aansluit. Hulle sal van oral in die land uit die land ontsnap.”', 'AFRNLV'),
(2, 1, 11, 'Die Egiptenaars het die Israeliete toe gedwing om vir hulle te werk. Hulle het opsigters oor hulle aangestel. Hulle het die Israeliete harde werk laat doen om hulle te laat swaarkry. Die Israeliete moes die stede Pitom en Rameses vir die farao bou om sy voorrade daarin te stoor.', 'AFRNLV'),
(2, 1, 12, 'Hoe swaarder die Egiptenaars hulle egter laat werk het, hoe vinniger het hulle meer geword en al verder uitgebrei. Die Egiptenaars het bang geword vir die Israeliete.', 'AFRNLV'),
(2, 1, 13, 'Hulle het toe die Israeliete met geweld verplig om soos slawe te werk.', 'AFRNLV'),
(2, 1, 14, 'Hulle het die lewe bitter swaar gemaak vir die Israeliete. Die Israeliete moes stene maak en klippe kap en buite in die veld werk.', 'AFRNLV'),
(2, 1, 15, 'Die verpleegsters wat die Israelitiese vroue gehelp het om geboorte te gee se name was Sifra en Pua. Die koning van Egipte het vir hulle gesê:', 'AFRNLV'),
(2, 1, 16, '“Wanneer julle die Hebreeuse vroue help om geboorte te gee, moet julle elke seuntjie wat gebore word net daar doodmaak. As dit ’n dogtertjie is, mag sy maar bly lewe.”', 'AFRNLV'),
(2, 1, 17, 'Omdat hierdie vroue die Here gedien het, het hulle nie gedoen wat die koning van Egipte gesê het nie. Hulle het die seuntjies laat bly lewe.', 'AFRNLV'),
(2, 1, 18, 'Die koning het die vroue toe laat roep en vir hulle gevra: “Hoekom maak julle so? Hoekom laat julle die seuntjies bly lewe?”', 'AFRNLV'),
(2, 1, 19, '“Meneer,” het die vroue geantwoord, “die Hebreeuse vroue is baie sterk. Teen die tyd dat die kraamverpleegster by hulle kom, het hulle alreeds geboorte gegee. Hulle is nie so stadig om geboorte te gee soos die vroue van Egipte nie.”', 'AFRNLV'),
(2, 1, 20, 'God het dit goed laat gaan met die kraamverpleegsters. Die Israeliete het steeds al meer en al sterker geword.', 'AFRNLV'),
(2, 1, 21, 'Omdat hierdie vroue in die Here geglo het, het Hy vir hulle ook huisgesinne van hulle eie gegee.', 'AFRNLV'),
(2, 1, 22, 'Die farao het toe aan al sy mense opdrag gegee: “Elke Israelitiese seuntjie wat gebore word, moet julle in die Nylrivier verdrink. Julle kan die dogtertjies maar laat lewe.”', 'AFRNLV'),
(2, 2, 1, 'In hierdie tyd het ’n man uit die stam van Levi met ’n vrou uit dieselfde stam getrou.', 'AFRNLV'),
(2, 2, 2, 'Die vrou het verwag en ’n seun in die wêreld gebring. Toe sy sien hoe mooi hy is, het sy hom vir drie maande lank weggesteek.', 'AFRNLV'),
(2, 2, 3, 'Toe sy hom nie langer kon wegsteek nie, het sy ’n mandjie van riet gevat en dit met klei en pik waterdig gemaak. Sy het die baba in die mandjie gesit en hom tussen die riete van die Nylrivier weggesteek.', 'AFRNLV'),
(2, 2, 4, 'Die baba se sussie het hom van ’n afstand af dopgehou.', 'AFRNLV'),
(2, 2, 5, 'Een van die farao se dogters het afgekom na die Nylrivier om daar te kom bad. Haar bediendes het op die oewer waggestaan. Toe die prinses die mandjie tussen die riete sien, het sy een van haar meisies gestuur om dit te gaan uithaal.', 'AFRNLV'),
(2, 2, 6, 'Toe sy die mandjie oopmaak, kry sy die seuntjie wat daarin lê en huil. Sy het hom jammer gekry. “Dit moet een van die Hebreeuse kinders wees,” het sy gesê.', 'AFRNLV'),
(2, 2, 7, 'Die seuntjie se suster het toe nadergekom en die prinses gevra: “Sal ek ’n Hebreeuse vrou gaan haal om die baba vir u te versorg?”', 'AFRNLV'),
(2, 2, 8, '“Ja, asseblief,” het die farao se dogter geantwoord. Die meisie het die seuntjie se ma gaan roep.', 'AFRNLV'),
(2, 2, 9, '“Vat hierdie babatjie en gaan voed hom,” het die farao se dogter vir haar gesê. “Ek sal jou daarvoor betaal.” Sy eie ma het hom gevat en gaan versorg.', 'AFRNLV'),
(2, 2, 10, 'Toe hy groot genoeg was, het sy hom na die farao se dogter gevat en sy het hom as haar eie seun aangeneem. Sy het hom “Moses” genoem, “want,” het sy gesê, “ek het hom uit die water gehaal.”', 'AFRNLV'),
(2, 2, 11, 'Op ’n goeie dag toe Moses al ’n groot man was, het hy by sy mense gaan kuier. Hy het gesien hoe hard hulle moes werk. Terwyl hy daar was, sien hy hoe ’n Egiptenaar een van sy volksgenote uit die Hebreeuse slawe aanrand.', 'AFRNLV'),
(2, 2, 12, 'Moses het goed rondgekyk en toe hy seker was dat daar niemand naby is nie, het hy die Egiptenaar doodgeslaan. Hy het hom in die sand begrawe.', 'AFRNLV'),
(2, 2, 13, 'Toe hy die volgende dag weer by hulle kom, sien hy twee Hebreërs wat met mekaar baklei. Hy sê toe vir die een wat verkeerd was: “Waarom rand jy jou volksgenoot aan?”', 'AFRNLV'),
(2, 2, 14, '“Wie is jy nogal?” het die man teruggeantwoord. “Wie het jou as baas en regter oor ons aangestel? Wil jy my ook doodmaak soos jy die Egiptenaar gister doodgemaak het?” Moses het geskrik. Hy het vir homself gesê: “Almal weet wat gebeur het.”', 'AFRNLV'),
(2, 2, 15, 'Die farao het ook van die ding te hore gekom. Hy het opdrag gegee dat Moses gesoek en tereggestel moes word. Moses het egter vir die farao gevlug. Moses het in die landstreek van Midian gaan woon. Terwyl hy daar by ’n put sit,', 'AFRNLV'),
(2, 2, 16, 'het die priester van Midian se sewe dogters daar kom water skep. Hulle het die drinkbakke vol water gemaak sodat hulle pa se diere kon suip.', 'AFRNLV'),
(2, 2, 17, 'Daar kom toe mans wat vee oppas en verdryf die meisies van die put af. Moses het die meisies te hulp gesnel en hulle gehelp om hulle vee te laat suip.', 'AFRNLV'),
(2, 2, 18, 'Toe hulle by hulle pa, Reüel, terugkom, vra hy vir sy dogters: “Hoe is julle dan vandag so vroeg terug?”', 'AFRNLV'),
(2, 2, 19, '“Daar was ’n man uit Egipte wat ons teen die mans verdedig het,” sê hulle vir hom. “Hy het ons help water skep en die vee laat drink.”', 'AFRNLV'),
(2, 2, 20, '“Nou waar is hy dan?” vra hy vir sy dogters. “Het julle die man dan net daar gelos? Gaan nooi hom uit om saam te kom eet.”', 'AFRNLV'),
(2, 2, 21, 'Moses het die uitnodiging met graagte aanvaar. Hy het by die man gebly. Na ’n tyd het Reüel sy dogter Sippora vir hom as vrou gegee.', 'AFRNLV'),
(2, 2, 22, 'Sy het later ’n seuntjie gehad. Moses het hom Gersom genoem. Hy het gesê: “Ek is ’n vreemdeling in ’n vreemde land.”', 'AFRNLV'),
(2, 2, 23, 'Baie jare het verbygegaan. Daardie koning van Egipte is later dood. Die Israeliete het egter nog steeds gebuk gegaan onder slawewerk. Hulle het om hulp geroep. Hulle gesoebat om bevry te word van die harde werk het na God toe opgestyg.', 'AFRNLV'),
(2, 2, 24, 'God het gehoor hoe hulle roep. Hy het onthou dat Hy ’n verbond met Abraham, Isak en Jakob gesluit het', 'AFRNLV'),
(2, 2, 25, 'en gesien wat met die Israeliete gebeur. Hy was bekommerd oor hulle.', 'AFRNLV'),
(2, 3, 1, 'Moses het sy skoonpa, Jetro, se skape opgepas. Jetro was een van die priesters van Midian. Moses het al dieper in die woestyn inbeweeg en by Horeb uitgekom. Dit is die berg van God.', 'AFRNLV'),
(2, 3, 2, 'Skielik het die engel van God aan hom verskyn in ’n vlam wat in ’n bos brand. Moses was verwonderd, want die bos het aanhou brand, maar dit het nie uitgebrand nie.', 'AFRNLV'),
(2, 3, 3, '“Dit is snaaks,” het Moses vir homself gesê. “Hoekom brand die bos dan nie uit nie? Laat ek gaan kyk wat aangaan.”', 'AFRNLV'),
(2, 3, 4, 'Toe die Here sien dat Moses naderkom om ondersoek in te stel, het Hy uit die bos na hom geroep: “Moses, Moses!” “Dit is ek, ja,” het Moses geantwoord.', 'AFRNLV'),
(2, 3, 5, '“Moenie nog naderkom nie,” het die Here vir hom gesê. “Trek uit jou sandale. Die plek waarop jy staan, is heilige grond.”', 'AFRNLV'),
(2, 3, 6, 'God sê toe vir hom: “Ek is die God van jou voorouers — die God van Abraham, die God van Isak en die God van Jakob.” Toe Moses dit hoor, het hy sy hande voor sy gesig gehou. Hy was bang om na God te kyk.', 'AFRNLV'),
(2, 3, 7, 'Die Here sê toe vir hom: “Jy kan seker wees dat Ek gesien het hoe swaar my volk in Egipte kry. Ek het gehoor hoe hulle teen hulle slawedrywers om hulp roep. Ek is baie bewus van hoe swaar hulle kry.', 'AFRNLV'),
(2, 3, 8, 'Daarom het Ek afgekom om hulle van die Egiptenaars te bevry en hulle weg te lei uit Egipte na hulle eie mooi, groot land. Dit is ’n land met oorgenoeg kos. Die Kanaäniete, Hetiete, Amoriete, Feresiete, Hewiete en Jebusiete bly nou daar.', 'AFRNLV'),
(2, 3, 9, 'Die volk se noodroep het by My uitgekom en Ek het raakgesien hoe die Egiptenaars hulle verdruk en swaar laat werk.', 'AFRNLV'),
(2, 3, 10, 'Gaan nou! Ek stuur jou na die farao toe. Jy moet my volk, die Israeliete, weglei uit Egipte uit.”', 'AFRNLV'),
(2, 3, 11, '“Maar wie is ek dan om voor die farao te verskyn?” het Moses vir God gevra. “Hoe kan U dit van my verwag om die Israeliete uit Egipte weg te lei?”', 'AFRNLV'),
(2, 3, 12, 'God het geantwoord: “Ek sal by jou wees. Wanneer jy die volk uitgelei het uit Egipte en julle God by hierdie selfde berg kom aanbid, sal dit vir jou die bewys wees dat dit Ek is wat jou gestuur het.”', 'AFRNLV'),
(2, 3, 13, 'Moses het egter teëgestribbel: “As ek by die volk van Israel kom en vir hulle sê: ‘Die God van julle voorouers het my na julle toe gestuur,’ sal hulle my nie glo nie. Hulle sal vra: ‘En wie is Hy eintlik?’ Wat moet ek dan vir hulle sê?”', 'AFRNLV'),
(2, 3, 14, 'God het hom geantwoord: “Ek is soos wat Ek is. Sê maar net vir hulle: ‘Ek Is’ het my na julle toe gestuur.’”', 'AFRNLV'),
(2, 3, 15, 'God het verder vir Moses gesê: “Sê vir die Israeliete: ‘Die Here, die God van julle voorouers — die God van Abraham, die God van Isak en die God van Jakob — het my na julle toe gestuur.’ Dit sal altyd my Naam wees en dit is wat elke geslag My sal noem.', 'AFRNLV'),
(2, 3, 16, '“Gaan maak nou die leiers van Israel bymekaar. Sê vir hulle: ‘Ek het die Here, die God van julle voorouers — die God van Abraham, Isak en Jakob — by die bos wat brand, ontmoet. Hy het vir my gesê: Jy kan seker wees dat Ek oor julle bekommerd is en dat Ek raakgesien het wat met julle in Egipte gebeur.', 'AFRNLV'),
(2, 3, 17, 'Ek sal julle weglei van die onderdrukking in Egipte na die land waarin die Kanaäniete, Hetiete, Amoriete, Feresiete, Hewiete en Jebusiete nou bly. Dit is ’n land waarin daar volop kos is.’', 'AFRNLV'),
(2, 3, 18, '“Die leiers van die Israeliete sal aanvaar wat jy sê. Julle moet dan almal saam na die koning van Egipte toe gaan en vir hom sê: ‘Ons het die Here, die God van die Hebreërs, ontmoet. Laat ons toe om drie dae ver die woestyn in te gaan sodat ons daar offers vir die Here ons God kan bring.’', 'AFRNLV'),
(2, 3, 19, '“Ek weet egter dat die koning van Egipte julle nie sal laat gaan nie. Hy sal eers gedwing moet word.', 'AFRNLV'),
(2, 3, 20, 'Daarom sal Ek ingryp en Egipte hard slaan met allerhande verskriklike dinge wat Ek met hulle sal laat gebeur. Dan eers sal hy julle laat gaan.', 'AFRNLV'),
(2, 3, 21, 'Ek sal sorg dat die Egiptenaars julle dan goed behandel. Hulle sal julle oorlaai met geskenke. Julle sal nie met leë hande van daar af weggaan nie.', 'AFRNLV'),
(2, 3, 22, 'Die Israelitiese vroue moet dan silwer en goue juweliersware en mooi klere eis van hulle Egiptiese bure en van die Egiptenaars wat in hulle huise is. Laat julle seuns en dogters dit dan dra. So sal julle die Egiptenaars deeglik plunder.”', 'AFRNLV'),
(2, 4, 1, 'Moses het egter bly teëstribbel: “En as hulle my nie glo nie? Hulle sal nie doen wat ek vir hulle sê nie. Hulle sal sommer sê: ‘Jy het nie regtig die Here ontmoet nie.’”', 'AFRNLV'),
(2, 4, 2, 'Toe vra die Here vir hom: “Wat het jy daar in jou hand?” “’n Herderstok,” antwoord Moses.', 'AFRNLV'),
(2, 4, 3, '“Gooi dit op die grond neer,” het die Here vir hom gesê. Hy gooi dit toe op die grond en dit het ’n slang geword. Moses het geskrik en hy wou daarvan weghardloop.', 'AFRNLV'),
(2, 4, 4, 'Maar die Here sê vir hom: “Gryp dit aan sy stert!” Toe Moses dit gryp, het dit weer ’n herderstok geword.', 'AFRNLV'),
(2, 4, 5, '“Hulle sal hierdie teken glo,” het die Here vir hom gesê. “Dit sal hulle oortuig dat jy die Here, die God van hulle voorouers — die God van Abraham, die God van Isak en die God van Jakob — ontmoet het.”', 'AFRNLV'),
(2, 4, 6, 'Toe sê die Here vir Moses: “Sit jou hand onder jou klere in.” Moses het dit gedoen. Toe hy weer sy hand uithaal, was dit spierwit melaats.', 'AFRNLV'),
(2, 4, 7, '“Sit nou weer jou hand onder jou klere in,” sê die Here vir hom. Toe hy sy hand uithaal, was dit so gesond soos die res van sy lyf.', 'AFRNLV'),
(2, 4, 8, '“As die eerste teken hulle nie oortuig het om jou woord te glo nie, dan sal hierdie tweede een hulle oorreed,” het die Here gesê.', 'AFRNLV'),
(2, 4, 9, '“As hulle ná hierdie twee tekens nog steeds nie oortuig is om jou woord te aanvaar nie, moet jy water uit die Nylrivier skep en dit op die grond uitgooi. Dit sal in bloed verander.”', 'AFRNLV'),
(2, 4, 10, 'Moses het by die Here gepleit: “Ag, Here,ek is nie goed met my mond nie. Ek was nog nooit iemand wat goed kon praat nie. Selfs waar U nou hier met my praat, haak my tong vas.”', 'AFRNLV'),
(2, 4, 11, '“Wie gee vir die mens ’n mond?” vra die Here hom. “Wie maak mense stom of doof? Wie laat hulle sien of maak hulle blind? Is dit nie maar net Ek, die Here, nie?', 'AFRNLV'),
(2, 4, 12, 'Loop, gaan maak soos Ek vir jou sê! Ek sal jou goed laat praat en vir jou voorsê wat jy moet sê.”', 'AFRNLV'),
(2, 4, 13, 'Maar Moses het bly pleit: “Here, stuur asseblief tog iemand anders.”', 'AFRNLV'),
(2, 4, 14, 'Toe het die Here Hom vir Moses vererg. “Goed,” het Hy gesê. “Wat van jou broer, Aäron, uit die Leviete? Hy kan tog goed praat. Hy is alreeds op pad om jou te kom ontmoet. Hy gaan baie bly wees om jou weer te sien.', 'AFRNLV'),
(2, 4, 15, 'Jy sal vir hom voorsê wat om te sê. Ek sal julle help om te praat en vir julle sê wat moet gebeur.', 'AFRNLV'),
(2, 4, 16, 'Aäron sal namens jou met die volk praat. Hy sal jou mond wees. Jy sal soos God wees wat vir hom voorsê wat hy moet sê.', 'AFRNLV'),
(2, 4, 17, 'Maak seker dat jy jou herderstok by jou het sodat jy daarmee die tekens kan doen wat Ek jou geleer het.”', 'AFRNLV'),
(2, 4, 18, 'Moses het teruggegaan na sy skoonpa, Jetro, toe. Hy het hom gevra: “Ek wil asseblief teruggaan na my familie in Egipte. Ek weet nie eers of hulle nog leef nie.” “Jy kan met graagte gaan,” het Jetro vir Moses gesê.', 'AFRNLV'),
(2, 4, 19, 'Terwyl Moses nog in Midian was, het die Here vir hom gesê: “Moenie bang wees om na Egipte toe terug te gaan nie. Almal wat jou wou doodmaak, is alreeds dood.”', 'AFRNLV'),
(2, 4, 20, 'Moses het toe sy vrou en seuns bymekaargekry, hulle op ’n donkie laat klim en die reis terug na Egipte toe begin. Hy het die herderstok, waaroor God met hom gepraat het, in sy hand gehou.', 'AFRNLV'),
(2, 4, 21, 'Die Here het weer vir Moses gesê: “Wanneer jy terug is in Egipte, moet jy na die farao toe gaan. Doen dan die tekens wat Ek jou geleer het. Ek sal hom hardkoppig maak. Hy sal weier om die volk te laat trek.', 'AFRNLV'),
(2, 4, 22, 'Dan moet jy vir hom sê: ‘So sê die Here: Israel is my oudste seun.', 'AFRNLV'),
(2, 4, 23, 'Ek het jou beveel om my seun toe te laat om te gaan om My te aanbid. Jy het egter geweier om hom te laat gaan; daarom gaan Ek nou jou oudste seun doodmaak.’”', 'AFRNLV'),
(2, 4, 24, 'Moses en sy gesin het langs die pad oorgeslaap. Die Here het na Moses toe gekom om hom dood te maak.', 'AFRNLV'),
(2, 4, 25, 'Sy vrou, Sippora, het ’n skerp mes gevat en haar seun se voorvelletjie daarmee afgesny. Sy het dit teen Moses se geslagsdeel gedruk en vir hom gesê: “Jy is nou my bruidegom wat met bloed beskerm word.”', 'AFRNLV'),
(2, 4, 26, '(Toe sy Moses ’n “bruidegom wat met bloed beskerm word” genoem het, het sy na die besnydenis verwys.) Die Here het hom hierna met rus gelaat.', 'AFRNLV'),
(2, 4, 27, 'Die Here het vir Aäron gesê: “Gaan ontmoet Moses in die woestyn.” Aäron het gegaan en Moses by die berg van God teëgekom. Hy het hom omhels.', 'AFRNLV'),
(2, 4, 28, 'Moses het vir Aäron alles vertel van die opdrag wat die Here hom gegee het en die tekens wat hy moes doen.', 'AFRNLV'),
(2, 4, 29, 'Moses en Aäron is toe terug na Egipte waar hulle al die leiers van die Israeliete bymekaargeroep het.', 'AFRNLV'),
(2, 4, 30, 'Aäron het vir hulle van alles vertel wat die Here vir Moses gesê het. Terwyl hulle toekyk, het Moses die tekens gedoen.', 'AFRNLV'),
(2, 4, 31, 'Die leiers was dadelik oortuig dat die Here Moses en Aäron gestuur het. Hulle het almal hulle koppe gebuig en op hulle knieë gegaan toe hulle hoor dat die Here bekommerd is oor Israel en hulle ellende raakgesien het.', 'AFRNLV'),
(2, 5, 1, 'Nadat hulle met die leiers gepraat het, het Moses en Aäron na die farao gegaan. Hulle sê toe vir hom: “Hoor wat sê die Here, die God van Israel: ‘Jy moet my volk toelaat om in die woestyn vir My ’n fees te gaan hou.’”', 'AFRNLV'),
(2, 5, 2, 'Maar die farao spot toe en vra: “Wie is hierdie ‘Here’ nogal dat ek na hom moet luister om Israel te laat gaan? Ek ken nie ’n ‘Here’ nie. Ek sal Israel ook nie toelaat om te gaan nie.”', 'AFRNLV'),
(2, 5, 3, 'Aäron en Moses het egter volgehou: “Ons het die God van die Hebreërs ontmoet. Laat ons toe om drie dae ver in die woestyn in te trek sodat ons offers vir die Here ons God kan bring. As ons dit nie doen nie, sal Hy beslis siekte of oorlog teen ons laat uitbreek.”', 'AFRNLV'),
(2, 5, 4, '“Moses en Aäron,” het die koning van Egipte vir hulle gesê, “waarom probeer julle die volk uit die werk uit hou? Loop terug en gaan doen julle werk!”', 'AFRNLV'),
(2, 5, 5, 'Die farao het ook gesê: “Julle is alreeds meer as die inwoners van die land en nou probeer julle hulle van die werk af weghou!”', 'AFRNLV'),
(2, 5, 6, 'Daardie selfde dag nog het die farao vir die Egiptiese slawemeesters en die mense wat hy oor Israel aangestel het, laat weet:', 'AFRNLV'),
(2, 5, 7, '“Julle moenie meer soos vantevore vir hulle strooi verskaf om stene te maak nie. Voortaan moet hulle dit self gaan kry.', 'AFRNLV'),
(2, 5, 8, 'Hulle moet egter net soveel stene maak soos altyd. Julle mag nie die hoeveelhede verminder nie. Hulle het lui geword. Dis hoekom hulle kom kerm om vir hulle God te gaan offer.', 'AFRNLV'),
(2, 5, 9, 'Maak die werk nog swaarder vir die mans. Laat hulle sweet sodat hulle nie sulke slimstories kan uitdink nie.”', 'AFRNLV'),
(2, 5, 10, 'Die slawemeesters en hulle opsigters het die mense ingelig: “Die farao het ons opdrag gegee om op te hou om vir julle strooi te voorsien.', 'AFRNLV'),
(2, 5, 11, 'Julle moet van nou af self strooi gaan bymekaarmaak waar julle dit ook al kry. Julle moet egter net soveel stene maak soos altyd.”', 'AFRNLV'),
(2, 5, 12, 'Hulle het toe oral in Egipte stoppels begin versamel vir die stene.', 'AFRNLV'),
(2, 5, 13, 'Die slawemeesters was hardhandig met hulle en het hulle beveel: “Julle moet net soveel stene lewer as vroeër toe die strooi vir julle voorsien is!”', 'AFRNLV'),
(2, 5, 14, 'Hulle het die Israelitiese opsigters geslaan en vir hulle gevra: “Hoekom het julle nie gister en vandag julle volle kwota stene gelewer nie?”', 'AFRNLV'),
(2, 5, 15, 'Die Israelitiese opsigters het toe met die farao gaan praat en hom gesoebat: “Moenie ons so behandel nie.', 'AFRNLV'),
(2, 5, 16, 'Ons kry nie meer strooi nie, maar ons moet nog steeds net soveel stene maak! Ons word geslaan terwyl die fout by u mense lê.”', 'AFRNLV'),
(2, 5, 17, 'Die farao het hulle geantwoord: “Julle het lui en laks geword. Dis hoekom julle kom vra om vir die Here te gaan offer.', 'AFRNLV'),
(2, 5, 18, 'Loop! Gaan terug na julle werk toe! Julle sal nie strooi kry nie. Sorg dat julle die volle kwota stene lewer.”', 'AFRNLV'),
(2, 5, 19, 'Omdat hulle steeds elke dag dieselfde hoeveelheid stene soos vantevore moes maak, het die Israelitiese opsigters gesien dat daar groot moeilikheid kom.', 'AFRNLV'),
(2, 5, 20, 'Toe hulle van die farao af weer buite kom, het Moses en Aäron daar vir hulle gestaan en wag.', 'AFRNLV'),
(2, 5, 21, 'Die opsigters sê vir hulle: “Die Here sien wat julle aangevang het. Hy sal julle straf vir die gemors waarin julle ons by die farao en sy mense laat beland het. Julle het hulle rede gegee om ons dood te maak.”', 'AFRNLV'),
(2, 5, 22, 'Moses het na die Here toe teruggegaan en by Hom gekla: “Here, hoekom maak U so lelik met u eie mense? Waarom het U my dan gestuur?', 'AFRNLV'),
(2, 5, 23, 'Vandat ek by die farao gekom het om vir hom te sê wat U van hom eis, het hy hierdie volk net al slegter behandel. U het nog nie ’n ding gedoen om u volk te red nie!”', 'AFRNLV'),
(2, 6, 1, 'Toe sê die Here vir Moses: “Nou gaan jy sien wat Ek met die farao gaan doen. Ek gaan hom dwing om my volk te laat gaan. Hy sal selfs by hulle aandring om pad te gee uit sy land.”', 'AFRNLV'),
(2, 6, 2, 'Die Here het verder vir Moses gesê: “Ek is die Here.', 'AFRNLV'),
(2, 6, 3, 'Ek het My aan Abraham, Isak en Jakob voorgestel as ‘God die Almagtige’. Hulle het My nie geken as ‘die Here’ nie.', 'AFRNLV'),
(2, 6, 4, 'Ek het met hulle ’n ooreenkoms gemaak om die land Kanaän, waarin hulle vir ’n tydjie oorgebly het, vir hulle te gee.', 'AFRNLV'),
(2, 6, 5, 'Jy kan verseker weet dat Ek gehoor het hoe die mense van Israel kla omdat hulle soos slawe vir die Egiptenaars werk. Ek het onthou van my ooreenkoms met hulle.', 'AFRNLV'),
(2, 6, 6, '“Daarom moet jy vir die Israeliete gaan sê: ‘Ek is die Here. Ek sal julle verlos van die slawewerk in Egipte. Ek sal julle bevry met krag en met sterk vergeldingsdade.', 'AFRNLV'),
(2, 6, 7, 'Ek maak julle my eie volk. Ek sal julle God wees. Julle sal weet dat dit Ek, die Here julle God, is wat julle van die slawewerk in Egipte bevry het.', 'AFRNLV'),
(2, 6, 8, 'Ek sal julle laat kom in die land wat Ek onder eed vir Abraham, Isak en Jakob belowe het. Dit sal julle eie land wees. Ek is die Here.’”', 'AFRNLV'),
(2, 6, 9, 'Moses het dit alles net so aan die Israeliete oorgedra. Omdat hulle moedeloos was oor die harde werk, wou hulle nie na Moses luister nie.', 'AFRNLV'),
(2, 6, 10, 'Die Here het toe vir Moses gesê:', 'AFRNLV'),
(2, 6, 11, '“Gaan praat weer met die koning van Egipte dat hy die Israeliete uit sy land moet laat weggaan.”', 'AFRNLV'),
(2, 6, 12, '“Maar, Here,” het Moses geprotesteer, “die Israeliete luister nie eers na my nie, hoe sal die farao dan na my luister? Ek struikel oor my woorde.”', 'AFRNLV'),
(2, 6, 13, 'Die Here het nogtans vir Moses en Aäron die opdrag gegee om terug te gaan na die farao, die koning van Egipte, toe en die Israeliete uit Egipte weg te lei.', 'AFRNLV'),
(2, 6, 14, 'Onder die nageslag van die stamme van Israel was daar die volgende: Die seuns van Ruben, die oudste seun van Israel, was Ganok, Pallu, Gesron en Karmi. Hulle was die leiers van Ruben se nageslag.', 'AFRNLV'),
(2, 6, 15, 'Simeon se seuns was Jemuel, Jamin, Ohad, Jakin, Sogar en Saul (hy het ’n Kanaänitiese ma gehad). Hulle was die leiers van Simeon se nageslag.', 'AFRNLV'),
(2, 6, 16, 'Onder Levi se nakomelinge, in die volgorde van hulle familiegroepe, was Gerson, Kehat en Merari. (Hulle pa, Levi, het 137 jaar oud geword).', 'AFRNLV'),
(2, 6, 17, 'Gerson se seuns was Libni en Simi. Elkeen was die hoof van ’n stam.', 'AFRNLV'),
(2, 6, 18, 'Onder Kehat se nageslag was daar: Amram, Jishar, Hebron en Ussiël. (Kehat het 133 jaar oud geword).', 'AFRNLV'),
(2, 6, 19, 'Merari se seuns was Magli en Musi. Al hierdie mense, wat volgens hulle afstamming opgenoem is, het aan Levi se stam behoort.', 'AFRNLV'),
(2, 6, 20, 'Amram het met sy tante Jogebed getrou. Hulle twee seuns was Aäron en Moses. (Amram het 137 jaar oud geword.)', 'AFRNLV'),
(2, 6, 21, 'Jishar se seuns was Korag, Nefeg en Sikri.', 'AFRNLV'),
(2, 6, 22, 'Ussiël se seuns was Misael, Elisafan en Sitri.', 'AFRNLV'),
(2, 6, 23, 'Aäron het met Eliseba, ’n dogter van Amminadab, die suster van Nagson, getrou. Hulle seuns was Nadab en Abihu en Eleasar en Itamar.', 'AFRNLV'),
(2, 6, 24, 'Korag se nageslag was Assir en Elkana en Abiasaf. Hulle is onder die afstammelinge van Korag ingedeel.', 'AFRNLV'),
(2, 6, 25, 'Aäron se seun Eleasar het met een van Putiël se dogters getrou. Hulle seun was Pinehas. Dit was dan die verskillende leiers uit die familie van Levi.', 'AFRNLV'),
(2, 6, 26, 'Die Aäron en Moses wat in die lys genoem is, is dieselfde Aäron en Moses vir wie die Here gesê het: “Julle moet al die Israeliete bymekaarmaak en hulle uit Egipte lei.”', 'AFRNLV'),
(2, 6, 27, 'Dit was hulle wat na die farao toe gegaan het en met hom onderhandel het om die Israeliete uit Egipte te laat trek.', 'AFRNLV'),
(2, 6, 28, 'Toe die Here in Egipte met Moses gepraat het,', 'AFRNLV'),
(2, 6, 29, 'het Hy vir hom gesê: “Ek is die Here. Gaan sê vir die farao, die koning van Egipte, presies wat Ek vir jou gesê het.”', 'AFRNLV'),
(2, 6, 30, 'Moses het toe vir die Here gesê: “Ek kan dit nie doen nie, want ek stotter en stamel. Hoe sal die farao ooit doen wat ek vra?”', 'AFRNLV'),
(2, 7, 1, 'Maar die Here het vir Moses gesê: “Let op, Ek sal jou soos ’n god laat wees teenoor die farao. Jou broer, Aäron, sal jou boodskapdraer wees. Hy sal jou woorde aan die farao oordra.', 'AFRNLV'),
(2, 7, 2, 'Jy moet vir jou broer, Aäron, alles herhaal wat Ek vir jou sê. Hy moet dit dan weer vir die farao gaan sê. Hy sal eis dat die Israeliete uit Egipte trek.', 'AFRNLV'),
(2, 7, 3, 'Ek sal egter die farao hardkoppig maak sodat Ek nog meer tekens en wonders in Egipte kan doen.', 'AFRNLV'),
(2, 7, 4, 'Hy sal nog steeds bly weier om na julle te luister. Ek sal Egipte dan met ’n reeks rampe tref. Ek sal die stamme van Israel dan deur groot vergeldingsdade uit Egipte uitlei.', 'AFRNLV'),
(2, 7, 5, 'Wanneer Ek vir die Egiptenaars gewys het hoe magtig Ek is en hulle gedwing het om die Israeliete tussen hulle te laat uitgaan, sal hulle weet dat Ek die Here is.”', 'AFRNLV'),
(2, 7, 6, 'Moses en Aäron het presies net so gemaak soos die Here vir hulle gesê het.', 'AFRNLV'),
(2, 7, 7, 'Toe hulle met die farao gaan praat het, was Moses 80 jaar oud en Aäron 83.', 'AFRNLV'),
(2, 7, 8, 'Die Here het toe vir Moses en Aäron gesê:', 'AFRNLV'),
(2, 7, 9, '“Die farao sal van julle verwag dat julle vir hom ’n wonderteken moet doen. Jy moet dan vir Aäron sê: ‘Gooi jou herderstok voor die farao op die grond!’ Dit sal dan in ’n slang verander.”', 'AFRNLV'),
(2, 7, 10, 'Moses en Aäron het met die farao gaan praat. Hulle het net so gemaak soos die Here vir hulle gesê het. Aäron het sy herderstok voor die farao en sy hofamptenare neergegooi en dit het in ’n slang verander.', 'AFRNLV'),
(2, 7, 11, 'Die farao het toe sy wyse manne en towenaars nadergeroep. Hulle het met hulle kunsies presies dieselfde ding gedoen.', 'AFRNLV'),
(2, 7, 12, 'Toe die manne hulle stokke neergooi, het dit ook in slange verander. Maar Aäron se slang het hulle slange ingesluk.', 'AFRNLV'),
(2, 7, 13, 'Die farao het egter hardkoppig gebly. Hy wou nog steeds nie na hulle luister nie. Dit was presies net soos die Here gesê het dit sou gebeur.', 'AFRNLV'),
(2, 7, 14, 'Die Here sê toe vir Moses: “Die farao bly nog steeds eiesinnig en hy weier steeds dat die volk kan gaan.', 'AFRNLV'),
(2, 7, 15, 'Môre-oggend, wanneer die farao afgaan na die rivier toe, moet jy met hom gaan praat. Gaan staan langs die rivier en wag vir hom daar. Vat die herderstok wat in ’n slang verander het saam met jou.', 'AFRNLV'),
(2, 7, 16, 'Sê dan vir hom: ‘Die Here, die God van die Hebreërs, het my na jou toe gestuur om vir jou te sê: Laat my volk gaan om My in die woestyn te aanbid. Tot nou toe het jy geweier om na My te luister.', 'AFRNLV'),
(2, 7, 17, 'Daarom stuur die Here nou vir jou ’n boodskap waaraan jy kan weet wie Ek die Here is. Ek gaan met hierdie stok in my hand op die rivier se water slaan en dit gaan alles in bloed verander.', 'AFRNLV'),
(2, 7, 18, 'Die vis in die rivier gaan vrek en dit sal begin sleg ruik. Die Egiptenaars sal nie die water van die Nylrivier kan drink nie.’”', 'AFRNLV'),
(2, 7, 19, 'Die Here het ook nog vir Moses gesê: “Sê vir Aäron hy moet sy stok uitsteek in die rigting van al die plekke waar daar in Egipte water is — al sy riviere, sy kanale, sy moerasse en sy opgaarplekke. Oral in Egipte sal die water in bloed verander, selfs die water in houers en kruike in mense se huise.”', 'AFRNLV'),
(2, 7, 20, 'Moses en Aäron het toe presies net so gemaak soos die Here vir hulle gesê het. Terwyl die farao en al sy amptenare staan en kyk, het Moses sy stok gevat en op die water van die rivier geslaan. Al die water in die rivier het toe in bloed verander.', 'AFRNLV'),
(2, 7, 21, 'Die vis in die rivier het gevrek. Die water het so sleg begin ruik dat die Egiptenaars dit nie kon drink nie. Deur die hele Egipte was daar net bloed.', 'AFRNLV'),
(2, 7, 22, 'Maar die towenaars van Egipte het hulle kunsies gebruik en kon ook water in bloed verander. Dit het gemaak dat die farao steeds nie na hulle geluister het nie. Dit was soos die Here gesê het dit sou gebeur.', 'AFRNLV'),
(2, 7, 23, 'Die farao het omgedraai en na sy paleis toe teruggegaan. Hy het hom nie verder aan die saak gesteur nie.', 'AFRNLV'),
(2, 7, 24, 'Die Egiptenaars het toe putte al langs die rivier begin grawe vir drinkwater. Hulle kon nie die water van die rivier drink nie.', 'AFRNLV'),
(2, 7, 25, '’n Hele week het verbygegaan vandat die Here die water in bloed verander het.', 'AFRNLV'),
(2, 8, 1, 'Die Here het toe vir Moses gesê: “Gaan weer terug na die farao toe en sê vir hom: ‘Hoor wat die Here sê: Laat my volk trek sodat hulle My kan gaan aanbid.', 'AFRNLV'),
(2, 8, 2, 'As jy weier om dit te doen, moet jy nou mooi hoor: Ek sal hordes paddas oor jou hele land laat kom.', 'AFRNLV'),
(2, 8, 3, 'Die hele Nylrivier sal vol van hulle wees. Hulle sal uit die rivier klim en in julle huise, selfs in julle slaapkamers en in julle beddens kom. Elke huis in Egipte sal vol paddas wees, ook in die huise van die mense wat vir jou werk. Hulle sal selfs in jou oonde en jou knieskottels klim.', 'AFRNLV'),
(2, 8, 4, 'Die paddas sal opspring teen jou en jou volk en almal wat vir jou werk!’”', 'AFRNLV'),
(2, 8, 5, 'Toe sê die Here vir Moses: “Sê vir Aäron hy moet sy hand waarin hy die herderstok vashou na al die riviere, die kanale en die moerasse in Egipte uitsteek sodat daar paddas tot in elke uithoek van die land kan kom.”', 'AFRNLV'),
(2, 8, 6, 'Aäron het sy hand na al die plekke waar daar water was, uitgesteek. Daar het paddas oor die hele Egipte gekom.', 'AFRNLV'),
(2, 8, 7, 'Die towenaars kon egter met hulle kunsies presies dieselfde ding doen. Hulle kon ook paddas oor die hele land laat kom.', 'AFRNLV'),
(2, 8, 8, 'Die farao het toe Moses en Aäron laat roep en by hulle gesoebat: “Vra tog vir die Here om die paddas van my en my volk weg te vat. Ek sal die volk laat gaan om vir die Here offers te bring.”', 'AFRNLV'),
(2, 8, 9, '“Sê net wanneer!” het Moses die farao geantwoord. “Wanneer u sê, sal ek vir u en u amptenare en u volk bid. Ek sal die Here vra om die paddas van u en uit u huise weg te vat. Net die paddas wat in die Nylrivier is, sal bly lewe.”', 'AFRNLV'),
(2, 8, 10, '“Doen dit môre,” het die farao gesê. “Goed,” het Moses geantwoord, “ek sal so maak. U sal dan weet dat niemand met die Here, ons God, vergelyk kan word nie.', 'AFRNLV'),
(2, 8, 11, 'Al die paddas wat by u en in u huise en u werkmense en u volk is, sal verdwyn. Net dié wat in die rivier is, sal oorbly.”', 'AFRNLV'),
(2, 8, 12, 'Moses en Aäron is weg van die farao af. Moses het tot die Here gebid oor die ramp van die paddas wat die Here oor die farao gebring het.', 'AFRNLV'),
(2, 8, 13, 'Die Here het gemaak soos Moses gevra het. Die paddas in die huise en op die strate en in die veld het almal gevrek.', 'AFRNLV'),
(2, 8, 14, 'Hulle is op hope bymekaargemaak en ’n doodsreuk het oor die land gehang.', 'AFRNLV'),
(2, 8, 15, 'Toe die farao sien dat die krisis verby is, het hy weer eiesinnig geraak. Hy het geweier om na Moses en Aäron te luister. Dit was presies soos die Here gesê het.', 'AFRNLV'),
(2, 8, 16, 'Die Here het toe vir Moses gesê: “Sê vir Aäron: ‘Vat jou stok en slaan op die grond. Dit sal muggies oor die hele Egipte bring.’”', 'AFRNLV'),
(2, 8, 17, 'Hulle het net so gemaak soos die Here gesê het. Aäron het sy stok gevat en op die grond geslaan. Daar het toe muggies gekom wat op mens en dier toegesak het. Oor die hele land het die stof in muggies verander.', 'AFRNLV'),
(2, 8, 18, 'Die farao se towenaars het dieselfde met hulle kunsies probeer regkry. Hierdie keer was hulle nie suksesvol nie. Die muggies het al wat mens en dier is, toegetakel.', 'AFRNLV'),
(2, 8, 19, '“Hierdie is ’n vingerwysing van God,” het die towenaars vir die farao gesê. Maar die farao het onversetlik gebly. Net soos die Here gesê het, het hy bly weier om te luister.', 'AFRNLV'),
(2, 8, 20, 'Die Here het nog verder vir Moses gesê: “Staan môre vroeg op en gaan ontmoet die farao wanneer hy op pad is na die rivier toe. Sê vir hom: ‘Die Here sê: Jy moet my volk laat gaan sodat hulle My kan gaan aanbid.', 'AFRNLV'),
(2, 8, 21, 'As jy my volk nie toelaat om te gaan nie, gaan Ek swerms vlieë op jou, jou werkers, jou volk en jou huise laat toesak. Die huise in Egipte sal vol vlieë wees. Dit sal oral op die grond wemel van die vlieë.', 'AFRNLV'),
(2, 8, 22, 'Ek sal op daardie dag ’n uitsondering maak van Gosen waar my volk bly. Daar sal nie vlieë wees nie. Daaraan sal jy weet dat Ek die Here is en dat Ek mag het oor jou land.', 'AFRNLV'),
(2, 8, 23, 'Ek sal baie duidelik onderskei tussen my mense en jou mense. Hierdie teken gaan môre gebeur.’”', 'AFRNLV'),
(2, 8, 24, 'Die Here het net so gemaak soos Hy gesê het. Daar het groot swerms vlieë in die farao se paleis, sy werkers se huise en oor die hele Egipte gekom. Die hele land was in chaos as gevolg van die vlieë.', 'AFRNLV'),
(2, 8, 25, 'Die farao het Moses en Aäron haastig laat roep. “Goed,” het hy gesê. “Julle kan hier in die land vir julle God offer.”', 'AFRNLV'),
(2, 8, 26, 'Moses het hom egter geantwoord: “Ons kan dit nie so doen nie. Die Egiptenaars sal gril vir die offers wat ons vir die Here bring. As ons hier offer waar hulle dit kan sien, gaan hulle ons met klippe doodgooi.', 'AFRNLV'),
(2, 8, 27, 'Ons moet drie dae ver die woestyn in trek om daar vir die Here te offer. Dit is wat Hy gesê het ons moet doen.”', 'AFRNLV'),
(2, 8, 28, '“Maak dan so,” het die farao gesê. “Ek sal julle toelaat om vir julle God in die woestyn te gaan offer. Moenie te ver weg gaan nie. Bid sommer vir my ook!”', 'AFRNLV'),
(2, 8, 29, '“Sodra ek weg is,” het Moses gesê, “sal ek vir die Here bid om die vlieë van u en u mense weg te vat. Moenie weer omvlieg en van plan verander dat die volk nie kan gaan offer nie.”', 'AFRNLV'),
(2, 8, 30, 'Moses is weg van die farao af. Hy het die Here gevra om die vlieë weg te vat.', 'AFRNLV'),
(2, 8, 31, 'Die Here het gemaak soos Moses gevra het. Hy het die vlieë van die farao, sy werkers en sy volk laat verdwyn. Daar het nie ’n enkele vlieg in Egipte oorgebly nie.', 'AFRNLV'),
(2, 8, 32, 'Die farao het egter viervoet vasgesteek en geweier om die volk te laat gaan.', 'AFRNLV'),
(2, 9, 1, '“Gaan weer terug na die farao toe,” het die Here Moses beveel. “Sê vir hom: ‘Dit is wat die Here, die God van die Hebreërs, sê: Jy moet my volk laat gaan sodat hulle My kan gaan aanbid.', 'AFRNLV'),
(2, 9, 2, 'As jy weier om hulle te laat gaan en aanhou om hulle terug te hou,', 'AFRNLV'),
(2, 9, 3, 'sal die Here ’n dodelike siekte laat uitbreek onder al die diere in die veld. ’n Epidemie sal uitbreek onder jou perde, jou donkies, jou kamele, jou beeste en jou skape.', 'AFRNLV'),
(2, 9, 4, 'Die Here sal weer onderskeid maak tussen die vee van die Israeliete en die vee van Egipte. Nie een van Israel se vee sal vrek nie.’”', 'AFRNLV'),
(2, 9, 5, 'Die Here het besluit dat Hy die epidemie net die volgende dag sal laat uitbreek in die land.', 'AFRNLV'),
(2, 9, 6, 'Van die volgende oggend af het die Here dit laat gebeur. Al die vee van Egipte het begin doodgaan. By die Israeliete is daar egter nie een dood nie.', 'AFRNLV'),
(2, 9, 7, 'Die farao het mense gestuur om te kom kyk of dit so is. Selfs nadat hy gehoor het dat dit wel so is, het hy hardkoppig gebly. Hy het volgehou om te weier dat die volk kon gaan.', 'AFRNLV'),
(2, 9, 8, 'Die Here het vir Moses en Aäron gesê: “Vat ’n paar hande vol roet uit ’n oond en laat Moses dit voor die farao in die lug uitstrooi.', 'AFRNLV'),
(2, 9, 9, 'Dit sal soos fyn stof oor die hele Egipte versprei en rou sere aan mens en dier laat kom.”', 'AFRNLV'),
(2, 9, 10, 'Hulle het toe roet uit ’n oond gevat en na die farao toe gegaan. Terwyl die farao staan en kyk, het Moses dit in die lug gestrooi. Daar het rou sere op mens en dier begin uitbreek.', 'AFRNLV'),
(2, 9, 11, 'Die towenaars kon nie met Moses kragte meet nie omdat hulle self ook vol sere was.', 'AFRNLV'),
(2, 9, 12, 'Die Here het die farao egter nog koppiger gemaak. Hy het volgehou om te weier om na hulle te luister. Dit was net soos die Here gesê het dit sou wees.', 'AFRNLV'),
(2, 9, 13, 'Toe sê die Here vir Moses: “Staan môre-oggend vroeg op en gaan sê vir die farao: ‘Die Here, die God van die Hebreërs, sê: Laat my volk gaan sodat hulle My kan gaan aanbid.', 'AFRNLV'),
(2, 9, 14, 'As jy hulle nie toelaat nie, gaan Ek ’n ramp stuur wat jou en jou amptenare en jou volk werklik gaan ruk. Jy sal dan verseker weet dat daar nie nog iemand soos Ek op die hele aarde is nie.', 'AFRNLV'),
(2, 9, 15, 'Ek kon jou al lankal doodgemaak het. Ek kon jou en jou volk ook al lankal met rampe van die aarde af weggevee het.', 'AFRNLV'),
(2, 9, 16, 'Ek het jou egter gespaar sodat jy kan sien hoe magtig Ek is en dat my Naam oor die hele aarde bekend sal word.', 'AFRNLV'),
(2, 9, 17, 'Jy hou aan om jouself belangriker te ag as my volk en te weier om hulle te laat gaan.', 'AFRNLV'),
(2, 9, 18, 'Ek gaan môre hierdie tyd die grootste haelstorm wat daar nog ooit gesien is oor Egipte stuur.', 'AFRNLV'),
(2, 9, 19, 'Laat dadelik al jou vee en alles van jou wat buite in die veld is, terugkom. Enige mens of dier wat buite in die veld gevang word en nie onder dak is nie, sal nie die storm oorleef nie.’”', 'AFRNLV'),
(2, 9, 20, 'Die amptenare van die farao wat hulle gesteur het aan wat die Here gesê het, het dadelik hulle vee en werkers na veiligheid gebring.', 'AFRNLV'),
(2, 9, 21, 'Dié wat hulle skouers opgetrek het vir wat die Here gesê het, het hulle werkers en hulle vee net daar in die veld gelos.', 'AFRNLV'),
(2, 9, 22, 'Die Here sê toe vir Moses: “Steek jou hand op in die lug. Oor die hele Egipte sal daar hael val op mens en dier en oor al die plante oor die hele land.”', 'AFRNLV'),
(2, 9, 23, 'Moses het toe sy stok in die lug opgesteek. Die Here het toe donderweer en hael laat kom en weerlig oor die hele aarde laat uitslaan. Die Here het ’n geweldige haelstorm oor die hele Egipte laat losbars.', 'AFRNLV'),
(2, 9, 24, 'Daar was nog nooit in Egipte se geskiedenis so ’n groot haelstorm met soveel onophoudelike weerlig nie.', 'AFRNLV'),
(2, 9, 25, 'Die haelstorm het deur die hele Egipte getrek. Dit het alles in die veld — mens, dier en plante — platgeslaan. Daar het nie ’n boom bly staan nie.', 'AFRNLV'),
(2, 9, 26, 'Die enigste plek waar daar op daardie dag nie hael geval het nie, was in Gosen waar die Israeliete gebly het.', 'AFRNLV'),
(2, 9, 27, 'Die farao het toe dringend vir Moses en Aäron laat roep. Hy het vir hulle gesê: “Ek het verkeerd gemaak. Hierdie keer is die Here reg. Ek en my mense is verkeerd.', 'AFRNLV'),
(2, 9, 28, 'Bid tog tot die Here dat Hy hierdie verskriklike weerlig en hael laat ophou. Ek sal julle laat gaan. Julle hoef nie langer te bly nie.”', 'AFRNLV'),
(2, 9, 29, '“Goed so,” het Moses geantwoord. “Sodra ek uit die stad is, sal ek tot die Here bid om die hael en weerlig te laat ophou. Jy sal dan weet dat die aarde aan die Here behoort.', 'AFRNLV'),
(2, 9, 30, 'Ek weet egter dat jy en jou amptenare nog glad nie in die Here glo nie.”', 'AFRNLV'),
(2, 9, 31, 'Die vlas- en garsoes was daarmee heen. Die gars was op daardie stadium vol in die aar en die vlas het begin knoppe maak.', 'AFRNLV'),
(2, 9, 32, 'Die koring en die hawer was darem nog veilig, want dit het nog nie opgekom nie.', 'AFRNLV'),
(2, 9, 33, 'Moses is toe van die farao af weg en uit die stad uit. Toe hy sy hande opsteek en begin bid, het die weerlig opgehou slaan. Die hael en reën het opgehou val.', 'AFRNLV'),
(2, 9, 34, 'Toe die farao sien dat die weerlig ophou en die storm bedaar, het hy en sy amptenare maar weer begin oortree en geweier om te doen wat hulle belowe het.', 'AFRNLV'),
(2, 9, 35, 'Die farao het botweg geweier om die Israeliete te laat gaan. Dit was net soos die Here gesê het dit sal gebeur.', 'AFRNLV'),
(2, 10, 1, 'Die Here sê toe vir Moses: “Gaan weer terug na die farao toe. Ek het hom en sy amptenare onwillig gemaak sodat Ek hierdie rampe oor hulle kan laat kom.', 'AFRNLV'),
(2, 10, 2, 'Jy sal vir jou nageslag kan vertel wat Ek alles met die Egiptenaars gedoen het en wat Ek alles tussen hulle laat gebeur het. Ek doen dit sodat julle kan weet dat Ek die Here is.”', 'AFRNLV'),
(2, 10, 3, 'Moses en Aäron is toe weer na die farao toe. Hulle het vir hom gesê: “Die Here, die God van die Hebreërs, vra vir jou: ‘Hoe lank gaan jy aanhou weier om na My te luister? Laat my volk gaan sodat hulle My kan gaan aanbid.', 'AFRNLV'),
(2, 10, 4, 'As jy aanhou weier om my volk te laat gaan, gaan Ek môre sprinkane oor jou hele land laat kom.', 'AFRNLV'),
(2, 10, 5, 'Daar sal so baie van hulle wees dat jy nie eers die grond onder hulle sal kan sien nie. Hulle sal alles wat van die haelstorm oorgebly het, wegvreet. Hulle sal selfs die bome wat weer begin uitloop het, kaal stroop.', 'AFRNLV'),
(2, 10, 6, 'Hulle sal inkruip in jou paleis en in jou amptenare se huise en in al die huise in Egipte. Vandat jou voorgeslag hier woon, het niemand in Egipte nog ooit so ’n groot ramp beleef nie!’” Nadat hy dit gesê het, het Moses sy rug op die farao gedraai en weggeloop.', 'AFRNLV'),
(2, 10, 7, 'Die farao se amptenare het toe by hom kom kla: “Hoe lank gaan u nog toelaat dat hierdie rampe aangaan? Laat tog die mans gaan dat hulle die Here hulle God kan gaan aanbid. Sien u nie dat Egipte in duie stort nie?”', 'AFRNLV'),
(2, 10, 8, 'Moses en Aäron is toe weer teruggeroep na die farao toe. “Goed,” het hy gesê, “gaan dan tog en aanbid die Here julle God. Sê net ’n bietjie vir my wie gaan almal saam?”', 'AFRNLV'),
(2, 10, 9, '“Ons gaan almal saam, van oud tot jonk,” het Moses geantwoord. “Ons vat ons seuns en ons dogters en al ons beeste en ons vee saam. Ons moet almal deelneem aan die fees vir die Here.”', 'AFRNLV'),
(2, 10, 10, 'Die farao het geantwoord: “Die Here sal beslis eers vir julle moet help voordat ek julle met al julle afhanklikes net so sal laat gaan. Julle voer een of ander skelm plan in die mou.', 'AFRNLV'),
(2, 10, 11, 'Nee, net die mans mag gaan om tot die Here te bid. Dit is waarvoor julle gevra het.” Toe het die farao hulle weggejaag.', 'AFRNLV'),
(2, 10, 12, 'Maar die Here sê vir Moses: “Steek jou hand uit oor Egipte sodat die sprinkane oor die land kan kom. Hulle sal alles wegvreet wat na die haelstorm oorgebly het.”', 'AFRNLV'),
(2, 10, 13, 'Moses het sy stok oor Egipte uitgesteek. Die Here het die hele dag en ook deur die nag ’n oostewind laat waai. Toe dit oggend word, het die wind die sprinkane begin aanbring.', 'AFRNLV'),
(2, 10, 14, 'Die sprinkane het op die hele Egipte toegesak. Deur die hele land was dit net sprinkane. Nog nooit in Egipte se geskiedenis is so baie sprinkane gesien nie, ook nooit weer daarna nie.', 'AFRNLV'),
(2, 10, 15, 'Hulle was oor alles. Die grond was toe onder hulle. Hulle het al die plante en vrugte weggevreet wat na die haelstorm oorgebly het. Daar het nie ’n krieseltjie groenigheid oorgebly nie. Daar was nie ’n boom of ’n plant oor in die hele Egipte nie.', 'AFRNLV'),
(2, 10, 16, 'Die farao het Moses en Aäron toe dringend laat roep. “Ek het verkeerd gemaak met die Here julle God en met julle,” het hy vir hulle gesê.', 'AFRNLV'),
(2, 10, 17, '“Vergewe my tog hierdie keer. Pleit tog by die Here julle God om hierdie dodelike ramp te laat ophou.”', 'AFRNLV'),
(2, 10, 18, 'Moses is weg van die farao af en het tot die Here gebid.', 'AFRNLV'),
(2, 10, 19, 'Die Here het die wind laat omswaai. Hy het ’n sterk wind uit die weste laat waai wat die sprinkane in die Rietsee ingewaai het. Daar het nie ’n enkele sprinkaan in die hele Egipte oorgebly nie.', 'AFRNLV'),
(2, 10, 20, 'Die Here het Farao egter weer hardkoppig laat word en hy het geweier om die Israeliete te laat gaan.', 'AFRNLV'),
(2, 10, 21, 'Die Here het toe vir Moses gesê: “Steek jou hand in die lug op. Dit sal stikdonker word oor die hele Egipte. ’n Mens sal amper daaraan kan vat.”', 'AFRNLV'),
(2, 10, 22, 'Moses het sy hand in die lug opgesteek. Dit was drie dae lank stikdonker in die hele Egipte.', 'AFRNLV'),
(2, 10, 23, 'Vir drie dae lank kon die mense mekaar nie sien nie en nie ’n voet versit nie. Waar die Israeliete gebly het, was dit egter helder sonskyn.', 'AFRNLV'),
(2, 10, 24, 'Die farao het Moses laat kom. “Loop en gaan aanbid die Here,” het hy gesê. “Net julle beeste en skape moet hier bly. Julle vroue en kinders kan maar saam met julle gaan.”', 'AFRNLV'),
(2, 10, 25, '“U sal tog nie van u eie diere gee om vir die Here ons God te offer nie,” het Moses geantwoord.', 'AFRNLV'),
(2, 10, 26, '“Al ons diere moet saam met ons gaan. Daar kan nie een agterbly nie. Uit hulle moet ons vir die Here offers bring. Ons kan ook nie voor die tyd weet watter offers ons daar gaan nodig kry nie.”', 'AFRNLV'),
(2, 10, 27, 'Die Here het die farao maar weer hardkoppig gemaak. Hy het steeds nie ingestem om hulle te laat gaan nie.', 'AFRNLV'),
(2, 10, 28, '“Loop hier weg!” het die farao vir Moses geskreeu. “Sorg dat ek jou nooit weer sien nie. As ek jou ooit weer sien, maak ek jou dood!”', 'AFRNLV'),
(2, 10, 29, '“Nou goed dan!” het Moses geantwoord. “Dit is net soos u sê. Ek sal u nooit weer sien nie.”', 'AFRNLV'),
(2, 11, 1, 'Toe sê die Here vir Moses: “Ek gaan nog een verdere ramp oor die farao en Egipte laat kom. Daarna sal hy julle laat gaan. Om die waarheid te sê, hy sal so graag van julle ontslae wil raak dat hy julle van hier af gaan wegjaag.', 'AFRNLV'),
(2, 11, 2, 'Sê vir die mans en vroue van die volk dat hulle by hulle bure goue en silwerware moet eis.”', 'AFRNLV'),
(2, 11, 3, '(Die Here het die Egiptenaars positief ingestel teenoor die Israeliete. In Egipte is Moses beskou as ’n baie belangrike man en die farao se amptenare en die volk het groot agting vir hom gehad.)', 'AFRNLV'),
(2, 11, 4, 'Moses het toe vir die farao gesê: “Die Here het besluit: Teen middernag gaan Ek deur Egipte beweeg.', 'AFRNLV'),
(2, 11, 5, 'Dan sal die oudste seun in elke gesin in Egipte sterf, vanaf die oudste seun van die farao tot die oudste seun van die onbelangrikste diensmeisie. Selfs onder die diere sal die een wat eerste gebore is, getref word.', 'AFRNLV'),
(2, 11, 6, '’n Droewige gehuil sal in Egipte opklink soos daar nog nooit was nie en nooit weer gehoor sal word nie.', 'AFRNLV'),
(2, 11, 7, 'By die Israeliete sal dit egter doodstil wees. Daar sal ’n hond nie eers vir ’n mens of ’n dier grom nie. Dit sal duidelik wees dat die Here onderskeid maak tussen Israel en die Egiptenaars.', 'AFRNLV'),
(2, 11, 8, 'Al die amptenare van Egipte sal dan voor my kom neerval en my smeek: ‘Trek tog en vat al jou volgelinge saam met jou!’ Eers dan sal ek gaan!” Moses is toe kwaad van die farao af weg.', 'AFRNLV'),
(2, 11, 9, 'Die Here het met Moses gepraat: “Die farao gaan nog nie na julle luister nie. Dit gaan My kans gee om nog kragtiger wonders in Egipte te doen.”', 'AFRNLV'),
(2, 11, 10, 'Alhoewel Moses en Aäron al hierdie wonders voor die farao laat gebeur het, het die Here hom tog nog hardkoppig gemaak. Hy het bly weier om Israel te laat gaan.', 'AFRNLV'),
(2, 12, 1, 'Terwyl hulle nog in Egipte was, het die Here vir Moses en Aäron gesê:', 'AFRNLV'),
(2, 12, 2, '“Hierdie maand sal van nou af die belangrikste maand wees. Die nuwe jaar moet met hierdie maand begin.', 'AFRNLV'),
(2, 12, 3, 'Julle moet vir al die Israeliete die opdrag gee dat elke gesin op die tiende van hierdie maand vir hulle ’n lam in die hande moet kry.', 'AFRNLV'),
(2, 12, 4, 'As daar te min mense in ’n gesin is om ’n lam alleen op te eet, moet hulle dit deel met ’n ander gesin in die omgewing. Dit moet in verhouding verdeel word volgens die getal en behoefte van elke gesin.', 'AFRNLV'),
(2, 12, 5, 'Dit moet ’n rammetjie wees uit die skape of die bokke wat ’n jaar oud is en waarmee daar niks verkeerd is nie.', 'AFRNLV'),
(2, 12, 6, 'Sorg vir die rammetjie tot op die veertiende van die maand. Elke gesin in Israel moet teen skemertyd sy rammetjie slag.', 'AFRNLV'),
(2, 12, 7, 'Hulle moet van die rammetjie se bloed vat en daarvan smeer aan die bokant en sykante van die kosyn van die huis se voordeur waarin hulle dit gaan eet.', 'AFRNLV'),
(2, 12, 8, 'Die vleis word oor die vuur gebraai. Dit moet nog daardie selfde aand saam met brood wat sonder suurdeeg gemaak is en met kruie geëet word.', 'AFRNLV'),
(2, 12, 9, 'Die vleis mag nie meer rou wees nie. Dit mag ook nie gekook word nie. Die hele lam moet gebraai word met kop, pote en alles.', 'AFRNLV'),
(2, 12, 10, 'Daar mag ook niks daarvan oor wees teen die volgende oggend nie. Wat daarvan oorbly, moet voor die volgende oggend verbrand word.', 'AFRNLV'),
(2, 12, 11, '“Wanneer julle dit eet, moet julle aangetrek wees om op reis te gaan. Julle moet skoene aanhê en julle kieries moet al in julle hande wees. Eet die kos vinnig. Dit is die Here se Paasfees.', 'AFRNLV'),
(2, 12, 12, 'Ek sal daardie nag deur Egipte trek en in die land al die oudste seuns en die diere wat eerste gebore is, doodmaak. Ek sal die gode van Egipte straf. Ek is die Here!', 'AFRNLV'),
(2, 12, 13, 'Die bloed wat julle aan julle kosyne gesmeer het, sal vir My ’n teken wees dat julle daar bly. As Ek dit sien, sal Ek daardie huis oorslaan. Die ramp wat Ek oor Egipte laat kom, sal julle nie tref nie.', 'AFRNLV'),
(2, 12, 14, '“Hierdie dag moet altyd gevier word as ’n dag van herinnering. Dit is ’n spesiale feesdag van die Here wanneer julle nageslag moet onthou wat Hy gedoen het.', 'AFRNLV'),
(2, 12, 15, 'Julle moet sewe dae lank brood eet wat nie met suurdeeg gemaak is nie. Op die eerste dag al moet julle alle suurdeeg uit julle huise wegvat. Enigeen wat gedurende hierdie sewe dae brood eet waarin daar suurdeeg is, moet uit die samelewing weggejaag word.', 'AFRNLV'),
(2, 12, 16, 'Op die eerste en weer op die sewende dag moet julle bymekaarkom vir die Here. Op daardie dae mag niks anders gedoen word nie, behalwe om kos te maak.', 'AFRNLV'),
(2, 12, 17, '“Die Fees van die Ongesuurde Brood moet by julle ’n vaste instelling wees. Julle moet altyd in herinnering roep dat dit op daardie dag was dat Ek julle stamme uit Egipte laat wegkom het. Hierdie dag moet altyd onthou word.', 'AFRNLV'),
(2, 12, 18, 'Van die aand van die veertiende dag van die maand af tot op die aand van die 21ste van die maand, mag julle net brood eet wat sonder suurdeeg gemaak is.', 'AFRNLV'),
(2, 12, 19, 'Vir sewe dae lank mag daar geen suurdeeg in julle huise wees nie. Enigiemand wat gedurende hierdie tyd iets eet met suurdeeg in sal uit die gemeenskap van Israel weggejaag word. Dit geld vir sowel gaste wat by julle oorbly as gebore Israeliete.', 'AFRNLV'),
(2, 12, 20, 'Julle mag gedurende daardie tyd niks eet wat suurdeeg in het nie. Waar julle ook al woon, mag julle net brood eet wat sonder suurdeeg gemaak is.”', 'AFRNLV'),
(2, 12, 21, 'Moses het toe die leiers van Israel bymekaargeroep en vir hulle gesê: “Laat elke gesin vir hulle ’n rammetjie vang sodat hulle dit vir die Paasfees kan slag.', 'AFRNLV'),
(2, 12, 22, 'Vang die dier se bloed op in ’n houer. Vat dan ’n takkie van ’n hisopboom en doop dit in die bloed. Verf dan die bloed bo-aan die kosyn met die hisoptak en aan die kant van die huis se deur. Niemand mag by die deur uitgaan voor die volgende oggend nie.', 'AFRNLV'),
(2, 12, 23, 'Die Here gaan deur die land trek om die Egiptenaars dood te maak. Wanneer Hy die bloed aan die bokant en die sykante van die deur sien, sal die Here by daardie deur verbygaan. By daardie huis sal Hy nie toelaat dat die verwoester ingaan om hulle te tref nie.', 'AFRNLV'),
(2, 12, 24, '“Onthou dat hierdie ’n vasstaande voorskrif is wat ook vir julle nageslagte geld.', 'AFRNLV'),
(2, 12, 25, 'Wanneer julle in die land kom wat die Here belowe het om vir julle te gee, moet julle hierdie fees gereeld hou.', 'AFRNLV'),
(2, 12, 26, 'Wanneer julle kinders vir julle vra: ‘Waaroor gaan hierdie fees?’', 'AFRNLV'),
(2, 12, 27, 'moet julle antwoord: ‘Dit is die offer van die Paasfees vir die Here. Hy het in Egipte die Israeliete se huise oorgeslaan. Hy het die Egiptenaars se oudste seuns doodgemaak, maar ons oorgesien en ons nie doodgemaak nie.’” Die volk het toe afgebuk en die Here aanbid.', 'AFRNLV'),
(2, 12, 28, 'Die Israeliete het presies net so gaan maak soos die Here vir hulle deur Moses en Aäron gesê het.', 'AFRNLV'),
(2, 12, 29, 'Teen middernag het die Here al die Egiptiese seuns wat eerste gebore is, laat sterf, vanaf die farao wat oor die land regeer se oudste seun tot by die oudste seun van die gevangene wat in die tronk sit. Selfs die vee wat eerste gebore is, het gevrek.', 'AFRNLV'),
(2, 12, 30, 'Die farao, sy amptenare en al die mense van Egipte het in die nag wakker geword en opgestaan. Deur die hele Egipte kon gehoor word hoe mense droewig huil. Daar was nie ’n enkele huis waarin daar nie iemand dood is nie.', 'AFRNLV'),
(2, 12, 31, 'Gedurende dieselfde nag nog het die farao Moses en Aäron laat roep. “Maak dat julle wegkom!” het hy geskreeu. “Julle en al die Israeliete moet padgee van my volk af. Gaan en dien die Here soos julle gevra het.', 'AFRNLV'),
(2, 12, 32, 'Vat julle skape en beeste saam met julle soos julle gevra het en maak dat julle wegkom! Onthou net om my te seën wanneer julle gaan!”', 'AFRNLV'),
(2, 12, 33, 'Die Egiptenaars het by die volk gesoebat om so gou moontlik uit die land pad te gee, want hulle het gedink: “Ons sal nog almal doodgaan!”', 'AFRNLV'),
(2, 12, 34, 'Die Israeliete het die brooddeeg waarin daar nie suurdeeg is nie, in broodpanne gesit, in klere toegedraai en dit op hulle skouers saamgevat.', 'AFRNLV'),
(2, 12, 35, 'Die Israeliete het gemaak soos Moses vir hulle gesê het. Hulle het die Egiptenaars gedwing om vir hulle goue en silwerjuweliersware en klere te gee.', 'AFRNLV'),
(2, 12, 36, 'Die Here het die Egiptenaars gewillig gemaak om vir die Israeliete alles te gee wat hulle van hulle geëis het. Israel het Egipte behoorlik geplunder.', 'AFRNLV'),
(2, 12, 37, 'Die Israeliete het begin loop van Rameses af na Sukkot toe. Buiten die vroue en kinders was daar sowat 600 000 mans.', 'AFRNLV'),
(2, 12, 38, 'Daar het ook baie mense saamgegaan wat nie Israeliete was nie. Hulle het ook troppe skape en bokke saam met hulle gehad.', 'AFRNLV'),
(2, 12, 39, 'Hulle het brood gebak met die deeg wat hulle saamgebring het uit Egipte. Daar was nie suurdeeg in nie. Hulle moes so haastig padgee uit Egipte dat daar nie nog tyd was om padkos te maak nie.', 'AFRNLV'),
(2, 12, 40, 'Die Israeliete het 430 jaar lank in Egipte gebly.', 'AFRNLV'),
(2, 12, 41, 'Presies aan die einde van die 430 jaar is die Here se mense uit Egipte weg.', 'AFRNLV'),
(2, 12, 42, 'Die Here het hierdie nag gekies om hulle uit Egipte te laat trek. Hierdie nag het aan die Here behoort. Dit sal vir altyd in Israel onthou word.', 'AFRNLV'),
(2, 12, 43, 'Die Here het toe vir Moses en Aäron gesê: “Die reëlings vir die Paasfees is soos volg: Iemand wat nie aan Israel behoort nie, mag nie saam eet nie.', 'AFRNLV'),
(2, 12, 44, '’n Slaaf wat gekoop is, mag wel saam eet, mits hy besny is.', 'AFRNLV'),
(2, 12, 45, 'Mense wat gehuur word of trekarbeiders mag nie saam eet nie.', 'AFRNLV'),
(2, 12, 46, 'Dié wat die rammetjie deel, moet dit saam eet in een huis. Julle mag nie van die vleis buitentoe vat nie. Julle moet ook nie sy bene breek nie.', 'AFRNLV'),
(2, 12, 47, 'Al die Israeliete moet deelneem aan die fees.', 'AFRNLV'),
(2, 12, 48, '“As daar ’n buitelander tussen julle is wat aan die fees wil deelneem, moet hy en almal in sy huis wat manlik is, eers besny word. Hulle mag dan saam met julle aan die fees deelneem. Dit sal wees asof hulle tussen julle gebore is. Iemand wat nie besny is nie, mag egter glad nie aan die fees deelneem nie.', 'AFRNLV'),
(2, 12, 49, 'Dieselfde reël geld vir almal, of hulle nou in Israel gebore is en of dit iemand is wat uit die buiteland by julle kom woon het.”', 'AFRNLV'),
(2, 12, 50, 'Die Israeliete het toe presies net so gemaak soos die Here vir Moses en Aäron gesê het.', 'AFRNLV'),
(2, 12, 51, 'Op dieselfde dag waarop die fees nog tans gevier word, het die Here die stamme van Israel uit Egipte gelei.', 'AFRNLV'),
(2, 13, 1, 'Die Here het toe vir Moses gesê:', 'AFRNLV'),
(2, 13, 2, '“Elke oudste seun in Israel moet aan My opgedra word. Die een wat eerste gebore word, behoort aan My, of dit nou ’n mens of ’n dier is.”', 'AFRNLV'),
(2, 13, 3, 'Moses het toe vir die volk gesê: “Ons moet altyd hierdie dag onthou waarop ons weg is uit Egipte waar ons slawe was. God het ons met sy groot krag daar uitgelei. (Onthou om nie op hierdie dag iets met suurdeeg te eet nie.)', 'AFRNLV'),
(2, 13, 4, 'Ons trek weg op ’n dag in die maand Abib.', 'AFRNLV'),
(2, 13, 5, 'Julle moet altyd gedurende hierdie maand die fees vier wanneer die Here julle eendag in die land van die Kanaäniete, Hetiete, Amoriete, Hewiete en Jebusiete gebring het. Dit is ’n vrugbare land wat die Here aan ons voorgeslagte belowe het.', 'AFRNLV'),
(2, 13, 6, 'Julle moet sewe dae lank brood eet wat nie met suurdeeg gemaak is nie. Op die sewende dag moet julle feesvier vir die Here.', 'AFRNLV'),
(2, 13, 7, 'Gedurende daardie sewe dae mag julle net brood eet sonder suurdeeg. Daar mag nie ’n krieseltjie suurdeeg te sien wees nie, nie by julle nie en nêrens in julle land nie.', 'AFRNLV'),
(2, 13, 8, '“Julle moet op die dag van die fees aan julle kinders vertel waaroor dit gaan. Julle moet vir hulle verduidelik: ‘Ons vier fees oor wat die Here vir ons gedoen het toe ons uit Egipte weg is.’', 'AFRNLV'),
(2, 13, 9, 'Hierdie jaarlikse fees sal julle daaraan herinner. Dit sal soos ’n merk op jou hand en ’n herinneringsteken op jou voorkop wees. Dit sal julle help om altyd die Here se bevele in gedagte te hou. Dit was tog die Here wat julle met sy groot krag uit Egipte gered het.', 'AFRNLV'),
(2, 13, 10, '“Onthou hierdie opdrag sodat julle die fees elke jaar op die vasgestelde tyd kan hou.', 'AFRNLV'),
(2, 13, 11, 'Onthou hierdie voorskrifte wanneer die Here julle in die land gebring het waar die Kanaäniete nou woon. Hy het dit lankal reeds aan julle voorouers belowe.', 'AFRNLV'),
(2, 13, 12, 'Al die oudste seuns en manlike diere wat eerste gebore is, moet dan aan die Here opgedra word.', 'AFRNLV'),
(2, 13, 13, 'Jy moet die eerste donkie wat gebore word, omruil met ’n skaap wat in sy plek vir die Here gegee word. As julle nie so wil maak nie, moet die donkie se nek gebreek word. Jy is egter verplig om jou seun wat eerste gebore is los te koop.', 'AFRNLV'),
(2, 13, 14, '“Wanneer julle seuns vorentoe vir julle vra: ‘Hoekom maak ons so?’ moet julle vir hulle vertel: ‘Die Here het ons met sy groot krag van die slawewerk in Egipte bevry.', 'AFRNLV'),
(2, 13, 15, 'Die farao het bly weier om ons te laat gaan. Die Here het toe deur die hele Egipte die seuns en die diere wat eerste gebore is, laat doodgaan. Dit is hoekom ons almal wat eerste gebore is vir die Here offer, behalwe die seuns wat ons eerder kan loskoop.’', 'AFRNLV'),
(2, 13, 16, 'Hierdie fees sal dus soos ’n merk op jou hand en ’n teken op jou voorkop wees. Dit sal julle herinner dat die Here julle met sy groot krag uit Egipte bevry het.”', 'AFRNLV'),
(2, 13, 17, 'Toe die farao uiteindelik die volk laat gaan het, het God hulle nie kortpad deur die Filistynse gebied laat trek na die land wat Hy vir hulle beloof het nie. Die Here het gesê: “As die volk nou met oorlog moet te doen kry, gaan hulle van plan verander en omvlieg terug Egipte toe.”', 'AFRNLV'),
(2, 13, 18, 'Daarom het God hulle eerder met die woestynpad in die rigting van die Rietsee laat trek. Hulle het vertrek soos ’n leër wat op mars is.', 'AFRNLV'),
(2, 13, 19, 'Moses het Josef se oorskot saam met hom gevat. Josef het destyds die Israeliete plegtig laat belowe dat hulle sy liggaam saam met hulle sal vat die dag wanneer God sy woord gestand doen en hulle uit Egipte sal laat teruggaan.', 'AFRNLV'),
(2, 13, 20, 'Hulle is van Sukkot af weg en het by Etam aan die rand van die woestyn gekom. Hulle het daar kamp opgeslaan.', 'AFRNLV'),
(2, 13, 21, 'Gedurende die dag het die Here vir hulle die pad gewys met ’n hoë wolkstapel wat voor hulle uitgegaan het. Gedurende die nag het ’n wolk waarin vuur was vir hulle lig gegee. So kon hulle bly trek of dit nou dag of nag was.', 'AFRNLV'),
(2, 13, 22, 'Die wolkstapel in die dag en die wolk met vuur in gedurende die nag het nooit voor die volk weggegaan nie.', 'AFRNLV'),
(2, 14, 1, 'Die Here het vir Moses gesê:', 'AFRNLV'),
(2, 14, 2, '“Sê vir die Israeliete hulle moet wegdraai en gaan kamp opslaan by Pi-Hagirot. Hulle kamp moet langs die see staan reg teenoor Baäl-Sefon, tussen Migdol en die see.', 'AFRNLV'),
(2, 14, 3, 'Die farao sal dan dink dat die Israeliete verdwaal het en die woestyn hulle gevang het.', 'AFRNLV'),
(2, 14, 4, 'Ek sal die farao weer hardkoppig maak. Hy gaan julle agternasit. Die farao en sy leër gaan egter teen My verloor. Die Egiptenaars sal moet erken dat Ek die Here is.” Die Israeliete het toe daar kamp opgeslaan.', 'AFRNLV'),
(2, 14, 5, 'Toe die koning van Egipte berig kry dat die volk weggekom het, het hy en sy amptenare se houding teenoor die volk verander. “Wat het ons aangevang om die Israeliete wat vir ons gewerk het van ons af te laat weggaan?” het hulle hulleself afgevra.', 'AFRNLV'),
(2, 14, 6, 'Die farao het toe sy oorlogwa laat inspan en sy leër saam met hom gevat.', 'AFRNLV'),
(2, 14, 7, 'Hy het ook al Egipte se oorlogwaens saamgeneem. Op elkeen was daar ’n bemanning van drie. Onder hulle was sy 600 beste oorlogwaens.', 'AFRNLV'),
(2, 14, 8, 'Die Here het die farao, Egipte se koning, vasberade gemaak. Hy het die Israeliete wat so maklik weggekom het, agternagesit.', 'AFRNLV'),
(2, 14, 9, 'Egipte het hulle agternagejaag met al hulle perde, Farao se oorlogwaens, sy ruiters en sy leër. Hulle het die Israeliete ingehaal waar hulle kamp opgeslaan het langs die see naby Pi-Hagirot oorkant Baäl-Sefon.', 'AFRNLV'),
(2, 14, 10, 'Die farao het hulle begin inhaal. Toe die Israeliete sien dat die Egiptenaars agter hulle aan is, het hulle baie bang geword. Hulle het by die Here begin pleit om hulle te help.', 'AFRNLV'),
(2, 14, 11, 'Hulle het ook by Moses gaan kla: “Was daar nie genoeg plek in Egipte om ons daar te begrawe nie dat jy ons hiernatoe moes bring om hier in die woestyn te sterf? Wat het jy met ons aangevang om ons uit Egipte te laat trek?', 'AFRNLV'),
(2, 14, 12, 'Het ons nie vir jou gesê om ons met rus te laat toe ons nog in Egipte slawe was nie? Dit was beter om slawe vir die Egiptenaars te wees as om lyke in die woestyn te wees!”', 'AFRNLV'),
(2, 14, 13, 'Moses het die volk geantwoord: “Moenie bang wees nie. Staan net daar waar julle is en kyk hoe die Here julle vandag red. Hierdie Egiptenaars wat julle vandag hier voor julle sien, sal nooit ooit weer gesien word nie.', 'AFRNLV'),
(2, 14, 14, 'Wag en kyk! Die Here sal in julle plek veg.”', 'AFRNLV'),
(2, 14, 15, 'Die Here het toe vir Moses gesê: “Vir wat staan jy so benoud en roep na My? Sê die mense moet begin beweeg.', 'AFRNLV'),
(2, 14, 16, 'Vat jou herderstok in jou hand en hou dit uit oor die water. Daar sal ’n pad deur die water kom waarlangs die Israeliete op droë grond kan trek.', 'AFRNLV'),
(2, 14, 17, 'Ek sal die Egiptenaars vasberade maak om agter die Israeliete aan te gaan. Ek sal beroemd word deur wat Ek met die farao, sy hele leër, sy waens en sy ruiters gaan maak.', 'AFRNLV'),
(2, 14, 18, 'Wanneer Ek klaar is met die farao, sy oorlogwaens en sy ruiters, sal Egipte weet dat Ek die Here is.”', 'AFRNLV'),
(2, 14, 19, 'God se boodskapper wat die optog van Israel gelei het, het toe agter hulle gaan staan. Die wolkkolom wat voor hulle uit beweeg het, het ook agter hulle ingeskuif', 'AFRNLV'),
(2, 14, 20, 'sodat dit gehang het tussen die plek waar die Israeliete kamp opgeslaan het en waar die Egiptiese kamp was. Dit was donker aan Egipte se kant, maar gedurende die nag was dit lig aan Israel se kant. Die twee groepe kon nie deur die nag nader aan mekaar kom nie.', 'AFRNLV'),
(2, 14, 21, 'Moses het toe sy hand oor die see uitgesteek. Die Here het die water teruggedryf met ’n sterk oostewind wat deur die nag gewaai het. Die water het oopgekloof en die seebodem het droog geword.', 'AFRNLV'),
(2, 14, 22, 'Die Israeliete het op droë grond deur die see getrek met die water soos mure aan weerskante van hulle.', 'AFRNLV'),
(2, 14, 23, 'Die Egiptenaars is toe agter hulle aan met al die farao se perde en sy oorlogwaens en hulle bemanning, reguit die see in.', 'AFRNLV'),
(2, 14, 24, 'Vroegoggend het die Here van bo uit die wolk van vuur en uit die stapelwolk op die leër van die Egiptenaars afgekyk. Hy het verwarring onder hulle laat ontstaan.', 'AFRNLV'),
(2, 14, 25, 'Hy het die wiele van hulle oorlogwaens laat vasval sodat hulle nie kon beweeg nie. “Laat ons padgee van Israel!” het die Egiptenaars geskreeu. “Die Here veg in Israel se plek teen ons.”', 'AFRNLV'),
(2, 14, 26, 'Die Here het toe vir Moses gesê: “Steek weer jou hand uit oor die see. Die water sal terugstroom oor die Egiptenaars, oor hulle oorlogwaens en hulle bemanning.”', 'AFRNLV'),
(2, 14, 27, 'Terwyl die son besig was om op te kom het Moses sy hand oor die see uitgestrek. Die water het teruggestroom na sy ou plek toe. Die Egiptenaars het voor die water probeer vlug, maar die Here het hulle in die golwe laat verdrink.', 'AFRNLV'),
(2, 14, 28, 'Die water het oor die oorlogwaens gestroom en ook bo-oor die leër van die farao. Nie een van die Egiptenaars wat die Israeliete agternagesit het, het daardie dag weggekom nie.', 'AFRNLV'),
(2, 14, 29, 'Israel het egter op droë grond deur die middel van die see getrek, terwyl die water soos mure alkante van hulle gestaan het.', 'AFRNLV'),
(2, 14, 30, 'So het die Here Israel daardie dag van Egipte bevry. Die Israeliete het gesien hoe die lyke van die Egiptenaars op die strand uitgespoel het.', 'AFRNLV'),
(2, 14, 31, 'Toe die Israeliete sien met hoeveel mag die Here teen Egipte veg, het hulle respek gekry vir die Here. Hulle het in Hom geglo en was oortuig dat Hy Moses gebruik om vir Hom te werk.', 'AFRNLV'),
(2, 15, 1, 'Moses en die Israeliete het toe hierdie lied vir die Here gesing: Ek wil oor die Here sing, want Hy is geweldig groot; Hy het perd en oorlogwa in die see gesmyt.', 'AFRNLV'),
(2, 15, 2, 'My krag en my sterkte kom van die Here. Hy gee my die oorwinning. Hy is my God. Ek wil Hom loof. Hy was my voorouers se God. Ek wil sy Naam verhoog.', 'AFRNLV'),
(2, 15, 3, 'Die Here is ’n vegter; sy Naam is “Here”.', 'AFRNLV'),
(2, 15, 4, 'Die farao se oorlogwaens en weermag het Hy in die see gegooi. Die dapperste van die farao se offisiere het in die Rietsee verdrink.', 'AFRNLV'),
(2, 15, 5, 'Massas water het oor hulle toegevou; hulle het soos ’n klip in die dieptes weggesink.', 'AFRNLV'),
(2, 15, 6, 'U regterhand, Here, is sterk. U regterhand, Here, verbrysel die vyand.', 'AFRNLV'),
(2, 15, 7, 'U is geweldig hoog. U verpletter hulle wat U probeer teenstaan. U woede bars los, U verwoes hulle soos vuur wat gras verbrand.', 'AFRNLV'),
(2, 15, 8, 'U het op die water geblaas en dit het opgedam! Die water het opgestapel soos ’n muur; waters in die middel van die see het soos ys gestol.', 'AFRNLV'),
(2, 15, 9, 'Die vyand het gesê: Ek sal hulle agternasit; ek sal hulle inhaal en vernietig, ek sal hulle plunder; ek sal my op hulle wreek, ek sal my swaard uitpluk; ek sal hulle met geweld verwoes.', 'AFRNLV'),
(2, 15, 10, 'Toe U op die see geblaas het, het die see oor hulle gespoel. Hulle het soos lood gesink in die massas water.', 'AFRNLV'),
(2, 15, 11, 'Wie van die gode kan met U vergelyk word, Here? Wie is so hoog en heerlik soos U? Wie is so vreesaanjaend groot? Wie kan sulke wondere doen soos wat U laat gebeur?', 'AFRNLV'),
(2, 15, 12, 'U het u regterhand uitgesteek, die aarde het u vyand ingesluk.', 'AFRNLV'),
(2, 15, 13, 'Hierdie volk wat U gered het, lei U met liefde. U sal hulle lei met u krag na die plek waar u Naam heers.', 'AFRNLV'),
(2, 15, 14, 'Die volke sal daarvan hoor en begin bewe; die kele van die inwoners van die land van die Filistyne gaan toetrek.', 'AFRNLV'),
(2, 15, 15, 'Die leiers van Edom raak lam van die skrik; die sterk manne van Moab se knieë klap teen mekaar; dié wat in Kanaän woon se moed sak in hulle skoene;', 'AFRNLV'),
(2, 15, 16, 'Verskrikking en vrees oorval hulle omdat U so sterk is. Hulle sal tjoepstil wees, Here, as u volk by hulle verbytrek, u volk wat U vir Uself gekoop het.', 'AFRNLV'),
(2, 15, 17, 'U sal hulle inbring en laat woon op die berg wat aan U behoort die plek wat U gekies het as woonplek, Here, die heiligdom wat U gemaak het met u eie hande, Here.', 'AFRNLV'),
(2, 15, 18, 'Die Here sal regeer vir altyd, ja, altyd!', 'AFRNLV'),
(2, 15, 19, 'Werklikwaar! Toe die perde van die farao, sy oorlogwaens en hulle bemanning deur die see wou gaan, het die Here die water van die see op hulle laat instort. Die Israeliete was reeds droogvoets deur die see toe dit gebeur het.', 'AFRNLV'),
(2, 15, 20, 'Mirjam was ’n vroulike profeet. Sy was Aäron se suster. Sy het ’n tamboeryn gevat en al die vroue het agter haar aan gedans terwyl hulle op tamboeryne slaan.', 'AFRNLV'),
(2, 15, 21, 'Mirjam het vir hulle voorgesing: “Sing vir die Here, want Hy is geweldig hoog. Perd en ruiter het Hy in die see gegooi.”', 'AFRNLV'),
(2, 15, 22, 'Moses het die volk toe weggelei van die Rietsee af. Hulle het na die Surwoestyn getrek. Drie dae lank het hulle deur die woestyn getrek en geen water gekry nie.', 'AFRNLV'),
(2, 15, 23, 'Toe hulle by die plek Mara kom, was daar uiteindelik water. Die water was egter brak en hulle kon dit nie drink nie. Dit is hoekom die plek Mara genoem is.', 'AFRNLV'),
(2, 15, 24, 'Die volk het toe by Moses gaan kla: “Wat moet ons dan drink?”', 'AFRNLV'),
(2, 15, 25, 'Moses het hulp by die Here gaan soek. Die Here het vir hom ’n stuk hout uitgewys. Hy het dit gevat en in die water gegooi. Dit het die water drinkbaar gemaak. Dit was hier by Mara waar die Here die volgende reëling getref het om hulle te toets:', 'AFRNLV'),
(2, 15, 26, '“As julle goed luister na die Here julle God en doen wat vir Hom reg is, gehoorsaam is aan sy wette en reëls, dan sal Ek julle nie dieselfde dinge laat oorkom as die Egiptenaars nie. Ek is die Here wat julle gesond sal hou.”', 'AFRNLV'),
(2, 15, 27, 'Toe hulle van Mara af weg is, het hulle by Elim gekom. Daar was ’n oase met twaalf fonteine en 70 palmbome. Hulle het daar kamp opgeslaan.', 'AFRNLV'),
(2, 16, 1, 'Die Israeliete is weg van Elim af en het by die Sinwoestyn tussen Elim en die Sinaiberg aangekom. Dit was ’n maand nadat hulle uit Egipte weg is.', 'AFRNLV'),
(2, 16, 2, 'Daar in die woestyn het almal teen Moses en Aäron begin uitvaar:', 'AFRNLV'),
(2, 16, 3, '“Die Here kon ons eerder in Egipte laat doodgaan het. Daar was ten minste genoeg om te eet. Nou het julle ons hier na die woestyn toe gebring sodat almal hier van honger kan doodgaan.”', 'AFRNLV'),
(2, 16, 4, 'Die Here het toe vir Moses gesê: “Ek gaan vir julle kos uit die hemel laat reën. Die volk kan elke dag uitgaan en genoeg kos vir die dag bymekaarmaak. Ek gaan hulle toets om te kyk of hulle na my wil luister of nie.', 'AFRNLV'),
(2, 16, 5, 'Op die sesde dag moet hulle twee keer soveel as gewoonlik bymekaarmaak.”', 'AFRNLV'),
(2, 16, 6, 'Moses en Aäron het vir die Israeliete gesê: “Teen vanaand sal julle weet dat dit die Here self is wat julle uit Egipte laat wegtrek het.', 'AFRNLV'),
(2, 16, 7, 'Môre-oggend sal julle sien hoe groot die Here is. Hy het gehoor hoe julle oor Hom kla. Dis eintlik teen Hóm wat julle so uitvaar en nie teen ons nie.”', 'AFRNLV'),
(2, 16, 8, 'Moses het ook gesê: “Omdat die Here gehoor het hoe julle oor Hom kla, sal Hy teen die aand vir julle vleis gee om te eet en soggens brood om van versadig te word. Dit was eintlik teen die Here wat julle gepraat het, nie teen ons nie.”', 'AFRNLV'),
(2, 16, 9, 'Moses sê toe vir Aäron: “Gaan sê vir die Israeliete: ‘Kom voor die Here bymekaar, want Hy het gehoor wat julle teen Hom sê.’”', 'AFRNLV'),
(2, 16, 10, 'Terwyl Aäron besig was om met hulle te praat, het hulle na die woestyn toe gedraai. Hulle kon in die wolkkolom wat voor hulle uitgegaan het, sien hoe groot God is.', 'AFRNLV'),
(2, 16, 11, 'Die Here het toe vir Moses gesê:', 'AFRNLV'),
(2, 16, 12, '“Ek het die gekla van die volk gehoor. Sê vir hulle: ‘Julle sal teen skemer vleis hê om te eet en môre-oggend brood om van versadig te word. Julle sal dan weet dat Ek die Here julle God is.’”', 'AFRNLV'),
(2, 16, 13, 'Teen die aand het daar kwartels aangevlieg gekom en oral in die laer gaan sit. Die volgende oggend het daar dou reg rondom die kamp gelê.', 'AFRNLV'),
(2, 16, 14, 'Toe die dou later die dag verdwyn, was die grond van die woestyn bedek met fyn vlokkies wat soos ryp lyk.', 'AFRNLV'),
(2, 16, 15, 'Die Israeliete was verwonderd toe hulle dit sien. Hulle het vir mekaar gevra: “Wat is dit hierdie?” want hulle het dit nie geken nie. Moses antwoord hulle: “Dit is die kos wat die Here vir julle gee om van te eet.', 'AFRNLV'),
(2, 16, 16, 'Die Here het gesê dat elke tent soveel daarvan bymekaar moet maak as wat daar mense in die tent is. Julle moet vir elke persoon twee kilogram daarvan bymekaarmaak.”', 'AFRNLV'),
(2, 16, 17, 'Die volk het gegaan en daarvan bymekaargemaak — party meer, party minder.', 'AFRNLV'),
(2, 16, 18, 'Toe hulle dit afmeet, was dit presies reg. Dié wat baie opgetel het, het niks oorgehou nie. Dié wat min opgetel het, het nie te min gehad nie. Daar was net mooi genoeg vir elkeen om van te eet.', 'AFRNLV'),
(2, 16, 19, 'Moses het toe vir hulle gesê: “Daar mag niks daarvan vir die volgende dag oorbly nie.”', 'AFRNLV'),
(2, 16, 20, 'Tog was daar mense wat nie na Moses geluister het nie. Hulle het daarvan laat oorbly vir die volgende oggend. Daar het toe wurms in gekom sodat dit baie sleg geruik het. Moses was baie kwaad vir hulle.', 'AFRNLV'),
(2, 16, 21, 'Die volk het voortaan elke oggend kos gaan bymekaarmaak volgens elkeen se behoefte. Namate dit in die dag warmer geword het, het die kos wat nie opgetel is nie, verdwyn.', 'AFRNLV'),
(2, 16, 22, 'Op die sesde dag het hulle twee keer meer opgetel as op die ander dae. Die leiers van die volk het dit vir Moses kom vertel.', 'AFRNLV'),
(2, 16, 23, 'Moses het vir hulle gesê: “Die Here het bepaal dat daar ’n rusdag moet wees. Môre is dit die Here se Sabbat. Bak en kook wat julle vir vandag nodig het en laat die ander vir môre oorbly.”', 'AFRNLV'),
(2, 16, 24, 'Hulle het gemaak soos Moses gesê het en die kos wat oorgebly het, het hulle tot die volgende oggend gehou. Dit het nie sleg geword nie en geen wurms het daarin gekom nie.', 'AFRNLV'),
(2, 16, 25, 'Moses sê toe: “Dit is die kos wat julle vandag moet eet. Vandag is die Here se Sabbat. Julle sal nie vandag iets op die grond kry nie.', 'AFRNLV'),
(2, 16, 26, 'Ses dae lank moet julle kos gaan bymekaarmaak, maar die sewende dag is die Here se Sabbat. Op hierdie dag sal daar nie kos op die grond wees nie.”', 'AFRNLV'),
(2, 16, 27, 'Op die sewende dag het party mense tog wel in die veld na kos gaan soek. Hulle kon egter niks kry nie.', 'AFRNLV'),
(2, 16, 28, 'Die Here het toe vir Moses gevra: “Hoe lank gaan julle bly weier om na My te luister en te doen wat Ek sê?', 'AFRNLV'),
(2, 16, 29, 'Kan julle nie insien dat die Here die Sabbat gegee het om op te rus nie? Op die sesde dag gee Hy genoeg vir twee dae. Op die sewende dag moet julle rus. Niemand mag op die Sabbatdag van sy huis af weggaan om kos te gaan soek nie.”', 'AFRNLV'),
(2, 16, 30, 'Die volk het toe op die sewende dag gerus.', 'AFRNLV'),
(2, 16, 31, 'In Israel is hierdie kos toe “manna” genoem. Dit was wit soos koljandersaad en het na heuning geproe.', 'AFRNLV'),
(2, 16, 32, 'Moses het vir hulle gesê: “Die Here het gesê ons moet twee kilogram manna vir die nageslag bewaar sodat hulle kan sien watter soort kos die Here ons laat eet het toe Hy ons uit Egipte bevry het.”', 'AFRNLV'),
(2, 16, 33, 'Moses het vir Aäron gesê: “Maak ’n houer vol met twee kilogram manna. Bewaar dit waar die Here aanbid word dat die nageslag dit kan sien.”', 'AFRNLV'),
(2, 16, 34, 'Aäron het gedoen wat Moses vir hom gesê het. Hy het dit in die ark van die verbond gehou.', 'AFRNLV'),
(2, 16, 35, 'So het Israel manna geëet vir 40 jaar lank totdat hulle weer in ’n bewoonde gebied gekom het. Hulle het manna geëet tot hulle by die grens van Kanaän aangekom het.', 'AFRNLV'),
(2, 16, 36, '(Die houer waarin twee liter afgemeet is, was een tiende van die gewone eenheid.)', 'AFRNLV'),
(2, 17, 1, 'Die Israeliete is van die Sinwoestyn af weg en die Here het hulle gelei totdat hulle by Refidim uitgekom het. Daar was egter nie genoeg water vir die volk om te drink nie.', 'AFRNLV'),
(2, 17, 2, 'Die volk het met Moses gestry. Hulle het van hom geëis: “Ons wil water hê om te drink!” Maar Moses het vir hulle gesê: “Waarom stry julle met my? Waarom tart julle die Here?”', 'AFRNLV'),
(2, 17, 3, 'Hulle was egter baie dors en het weer na Moses toe gegaan en teen hom uitgevaar: “Waarom het jy ons en ons kinders en ons vee uit Egipte laat trek om hier van dors dood te gaan?”', 'AFRNLV'),
(2, 17, 4, 'Moses het toe by die Here gaan soebat: “Wat moet ek met hierdie volk maak? Hulle gaan my sonder die minste aanmoediging met klippe doodgooi.”', 'AFRNLV'),
(2, 17, 5, 'Die Here het toe vir Moses gesê: “Vat die stok waarmee jy op die Nylrivier geslaan het, gaan na die volk toe en vat ’n klomp van die oudste manne saam met jou.', 'AFRNLV'),
(2, 17, 6, 'Slaan met jou stok op die rots by Horeb. Ek staan daar en wag vir jou. Daar sal water uit die rots kom dat die volk kan drink.” Moses het toe presies net so gemaak terwyl die oudste manne staan en kyk.', 'AFRNLV'),
(2, 17, 7, 'Moses het daardie plek toe “Massa en Meriba” genoem, want die Israeliete het daar met Moses rusie gemaak. Hulle het die Here uitgetart toe hulle gevra het: “Gaan die Here ons ooit help?”', 'AFRNLV'),
(2, 17, 8, 'Terwyl die Israeliete nog by Refidim was, het die soldate van Amalek hulle aangeval.', 'AFRNLV'),
(2, 17, 9, 'Moses sê toe vir Josua: “Kies vir ons manskappe dat ons teen Amalek kan gaan veg. Ek sal môre bo-op die koppie gaan staan met die stok wat God vir my gegee het in my hand.”', 'AFRNLV'),
(2, 17, 10, 'Josua het gemaak soos Moses vir hom gesê het. Hy het teen Amalek gaan veg. Intussen het Moses, Aäron en Hur teen die koppie uitgeklim.', 'AFRNLV'),
(2, 17, 11, 'Solank Moses sy hand in die lug opgehou het, was Israel aan die wenkant. Sodra hy sy hand laat sak het, het die Amalekiete die oorhand begin kry.', 'AFRNLV'),
(2, 17, 12, 'Moses se arms het naderhand begin moeg word. Aäron en Hur het hom op ’n klip gaan laat sit. Hulle het weerskante van hom gaan staan en sy hande in die lug gehou totdat die son ondergegaan het.', 'AFRNLV'),
(2, 17, 13, 'Josua kon toe Amalek en sy volk verpletterend verslaan.', 'AFRNLV'),
(2, 17, 14, 'Die Here het toe vir Moses gesê: “Skryf op wat vandag gebeur het sodat julle dit altyd kan onthou. Bevestig aan Josua dat Ek Amalek se naam totaal sal uitwis.”', 'AFRNLV'),
(2, 17, 15, 'Moses het toe daar ’n altaar gebou wat hy genoem het “Die Here is my vaandel”.', 'AFRNLV'),
(2, 17, 16, 'Hy het gesê: “’n Vuis is gelig teen God se troon. Die Here sal nooit ophou om teen Amalek te veg nie.”', 'AFRNLV'),
(2, 18, 1, 'Moses se skoonpa, Jetro, die priester van Midian, het gehoor van alles wat God vir Moses en sy volk gedoen het. Hy het gehoor hoe die Here hulle uit Egipte verlos het.', 'AFRNLV'),
(2, 18, 2, 'Sy skoonpa het toe sy vrou, Sippora, en sy twee seuns saam met hom na Moses gebring. Moses het haar destyds na haar pa teruggestuur.', 'AFRNLV'),
(2, 18, 3, 'Sy een seun se naam was Gersom omdat Moses ’n vreemdeling was in ’n ander land.', 'AFRNLV'),
(2, 18, 4, 'Die ander seun se naam was Eliëser omdat die God van sy voorouers hom gehelp het en van die vervolging van die farao gered het.', 'AFRNLV'),
(2, 18, 5, 'Moses se skoonpa, Jetro, het toe saam met sy twee seuns en sy vrou by Moses aangekom waar hy in die woestyn kamp opgeslaan het by die berg van God.', 'AFRNLV'),
(2, 18, 6, 'Hy het vir Moses laat weet: “Ek, jou skoonpa Jetro, het saam met jou vrou na jou toe gekom. Sy het haar twee seuns by haar.”', 'AFRNLV'),
(2, 18, 7, 'Moses het toe sy skoonpa gaan ontmoet. Hy het voor hom gebuig en hom gesoen. Ná hulle mekaar uitgevra het oor hoe dit met die ander gaan, is hulle na Moses se tent toe.', 'AFRNLV'),
(2, 18, 8, 'Moses het vir sy skoonpa haarfyn vertel van alles wat die Here met die farao en Egipte laat gebeur het ter wille van Israel. Hy het ook vertel van al die probleme wat hulle langs die pad teëgekom het en hoe die Here hulle daarmee gehelp het.', 'AFRNLV'),
(2, 18, 9, 'Jetro was bly om te hoor van al die wonderlike dinge wat die Here met Israel laat gebeur het toe Hy hulle uit Egipte se greep bevry het.', 'AFRNLV'),
(2, 18, 10, 'Jetro het toe gesê: “Loof die Here! Hy het julle bevry uit die greep van Egipte en die farao. Hy het die volk gered uit die kloue van Egipte.', 'AFRNLV'),
(2, 18, 11, 'Nou weet ek die Here is groter as enige ander god, as enige onregverdige ding wat hulle met julle gedoen het.”', 'AFRNLV'),
(2, 18, 12, 'Moses se skoonpa, Jetro, het toe ’n brandoffer voorberei en vir die Here geoffer. Aäron en al die oudste mans het gekom en saam met Jetro ’n offerete tot eer van God geëet.', 'AFRNLV'),
(2, 18, 13, 'Die volgende dag moes Moses weer as regter vir die volk optree. Hulle het van vroegoggend tot laataand by Moses se tent tougestaan.', 'AFRNLV'),
(2, 18, 14, 'Toe Moses se skoonpa sien hoe Moses met die volk werk, vra hy vir hom: “Hoekom doen jy alles self? Die mense staan die ganse dag vir jou en wag!”', 'AFRNLV'),
(2, 18, 15, 'Moses het sy skoonpa geantwoord: “Die volk kom na my toe om te hoor wat die Here sê.', 'AFRNLV'),
(2, 18, 16, 'As daar ’n geskil is tussen twee partye, gee ek uitspraak. Ek sê vir die volk wat God besluit het en wat God wil hê.”', 'AFRNLV'),
(2, 18, 17, 'Sy skoonpa sê toe vir Moses: “Jy hanteer die saak nie reg nie.', 'AFRNLV'),
(2, 18, 18, 'Jy en die volk sal die pas nie kan volhou nie. Dit is te veel vir jou. Jy kan dit nie alles op jou eie doen nie.', 'AFRNLV'),
(2, 18, 19, 'Luister nou na my raad. Mag God jou help om die volk by Hom te verteenwoordig. Jy moet voortgaan om hulle probleme na Hom toe te bring vir uitsluitsel.', 'AFRNLV'),
(2, 18, 20, 'Jy moet voortgaan om hulle in te lig oor God se wette en sy voorskrifte. Leer hulle hoe hulle moet lewe en wat hulle moet doen.', 'AFRNLV'),
(2, 18, 21, 'Maar jy moet ook uit die volk bekwame en eerlike manne kry wat vir die Here wil werk en nie omkoopgeld sal aanvaar nie. Jy moet hulle aanstel om regters te wees oor groepe van onderskeidelik 1 000, 100, 50 en tien mense.', 'AFRNLV'),
(2, 18, 22, 'Hulle moet dan as regters optree in die alledaagse sake. Vir groter sake moet hulle na jou toe kom. Die gewone sake kan hulle self hanteer. Hulle sal die las van jou skouers afhaal en dit saam met jou dra.', 'AFRNLV'),
(2, 18, 23, 'As jy so maak en God jou lei om dit so te doen, sal jy die vrag kan dra en almal sal tevrede wees.”', 'AFRNLV'),
(2, 18, 24, 'Moses het sy skoonpa se raad gevolg en gemaak soos sy skoonpa gesê het.', 'AFRNLV'),
(2, 18, 25, 'Moses het uit die hele Israel bekwame manne gekies en hulle as leiers oor die volk aangestel oor groepe van onderskeidelik 1 000, 100, 50 en tien mense.', 'AFRNLV'),
(2, 18, 26, 'Hulle was voltydse regters oor die volk. Groter sake is na Moses toe gebring en kleiner sake het hulle self hanteer.', 'AFRNLV'),
(2, 18, 27, 'Moses het toe afskeid geneem van sy skoonpa en hy het na sy land toe teruggegaan.', 'AFRNLV'),
(2, 19, 1, 'Die Israeliete het in die woestyn van Sinai aangekom presies twee maande nadat hulle uit Egipte weg is.', 'AFRNLV'),
(2, 19, 2, 'Nadat hulle by Refidim opgepak het, het hulle in die woestyn van Sinai aangekom. Israel het daar in die woestyn kamp opgeslaan, reg teenoor die berg.', 'AFRNLV'),
(2, 19, 3, 'Moses het teen die berg uitgeklim na God toe. Die Here het bo van die berg af met hom gepraat en vir hom gesê: “Sê vir die mense van Jakob en vir die volk van Israel die volgende:', 'AFRNLV'),
(2, 19, 4, '‘Julle het gesien wat Ek met die Egiptenaars gemaak het en hoe Ek julle as’t ware op die vlerke van ’n arend opgelig het en hier na My toe gedra het.', 'AFRNLV'),
(2, 19, 5, 'As julle regtig gehoorsaam is aan My en vashou aan my verbond met julle, sal julle my persoonlike volk wees tussen al die nasies van die wêreld. Die hele wêreld behoort aan My, maar julle sal in besonder die nasie wees wat aan My toegewy is.', 'AFRNLV'),
(2, 19, 6, 'Julle sal my koninkryk van priesters wees, ’n nasie wat die Here dien.’ Dit is wat jy vir die Israeliete moet sê.”', 'AFRNLV'),
(2, 19, 7, 'Moses het toe van die berg af geklim en die leiers van die volk bymekaargeroep. Hy het vir hulle alles vertel wat die Here hom beveel het.', 'AFRNLV'),
(2, 19, 8, 'Die volk het toe soos uit een mond gesê: “Ons sal alles doen wat die Here vir ons gesê het.” Moses het aan die Here gaan rapporteer hoe die volk op sy opdrag gereageer het.', 'AFRNLV'),
(2, 19, 9, 'Die Here het toe vir Moses gesê: “Ek gaan in ’n swaar wolk na jou toe kom sodat die volk kan hoor hoe Ek met jou praat. Hulle sal jou dan altyd vertrou.” Nadat Moses aan die Here oorvertel het wat die volk alles gesê het,', 'AFRNLV'),
(2, 19, 10, 'het die Here vir hom gesê: “Gaan weer terug na die volk toe en berei hulle vandag en môre voor om My te ontmoet. Hulle moet hulle klere was.', 'AFRNLV'),
(2, 19, 11, 'Hulle moet reg wees vir die derde dag, want op daardie dag gaan Ek die Here voor hulle oë na die Sinaiberg toe afkom.', 'AFRNLV'),
(2, 19, 12, 'Baken die berg reg rondom af. Waarsku hulle: ‘Pas op! Moenie op die berg klim nie. Enigeen wat in die afgebakende deel ingaan, sal beslis doodgemaak word.', 'AFRNLV'),
(2, 19, 13, 'Niemand mag naby kom nie. As iemand dit doen, moet hy sonder meer met klippe doodgegooi word of met ’n pyl doodgeskiet word. Of dit nou ’n dier of ’n mens is, hy mag nie langer bly lewe nie.’ Wanneer die volk ’n trompet hoor blaas, moet hulle teen die berg begin opklim.”', 'AFRNLV'),
(2, 19, 14, 'Moses is toe van die berg af na die volk toe. Hy het hulle gereed gekry om God te ontmoet. Hulle moes hulle klere was.', 'AFRNLV'),
(2, 19, 15, 'Hy het vir hulle gesê: “Maak reg vir ’n belangrike gebeurtenis twee dae van nou af. Bly in hierdie tyd weg van seks af.”', 'AFRNLV'),
(2, 19, 16, 'Vroeg die oggend van die derde dag was daar donderslae en weerlig. ’n Dik wolk het oor die berg gehang. ’n Trompet het baie hard geblaas. Die volk in die laer was doodbang.', 'AFRNLV'),
(2, 19, 17, 'Moses het die volk uit die kamp uitgelei om God te gaan ontmoet. Hulle het aan die voet van die berg gaan staan.', 'AFRNLV'),
(2, 19, 18, 'Die hele Sinaiberg was toe onder die rook toe die Here daarna toe afgekom het in ’n vuur. Die rook het die lug in geborrel soos rook uit ’n oond. Die hele berg het verskriklik geskud.', 'AFRNLV'),
(2, 19, 19, 'Die trompet het al harder en harder geblaas. Moses het gepraat en God het hom met donderslae geantwoord.', 'AFRNLV'),
(2, 19, 20, 'Die Here het toe afgekom na die top van die Sinaiberg toe en Moses na Hom toe geroep. Moses het toe teen die berg uitgeklim.', 'AFRNLV'),
(2, 19, 21, 'Die Here het vir Moses gesê: “Klim weer af en gaan waarsku die volk om nie in die afgebakende gebied in te gaan om na die Here te kyk nie. Baie van hulle sal dan doodgaan.', 'AFRNLV'),
(2, 19, 22, 'Selfs die priesters wat dikwels voor die Here kom, moet hulleself eers voorberei, anders sal hulle doodgaan.”', 'AFRNLV'),
(2, 19, 23, 'Moses het toe vir die Here gesê: “Die volk kan nie op die Sinaiberg klim nie. U het ons mos beveel om die berg af te sper en vir U af te sonder.”', 'AFRNLV'),
(2, 19, 24, 'Die Here het hom geantwoord: “Klim af en bring Aäron saam met jou terug. Die priesters en die volk mag egter nie in die afgebakende gebied kom om hiernatoe op te klim nie. Ek sal hulle beslis straf.”', 'AFRNLV'),
(2, 19, 25, 'Moses het afgeklim en vir die volk gaan vertel wat die Here vir hom gesê het.', 'AFRNLV'),
(2, 20, 1, 'Die Here het al die volgende voorskrifte gegee:', 'AFRNLV'),
(2, 20, 2, '“Ek is die Here jou God. Dit is Ek wat jou bevry het uit Egipte waar jy ’n slaaf was.', 'AFRNLV'),
(2, 20, 3, '“Jy mag nie nog ander gode buiten My aanbid nie.', 'AFRNLV'),
(2, 20, 4, '“Jy mag nie vir jouself afgode maak wat soos voëls of diere of visse lyk nie.', 'AFRNLV'),
(2, 20, 5, 'Jy mag nie voor hulle kniel om hulle te aanbid nie. Ek, die Here jou God, is jou enigste God. Ek laat die oortredings van dié wat My haat nie ongestraf verbygaan nie. Ek straf die derde en die vierde geslag daarna vir die sondes wat hulle ouers gedoen het.', 'AFRNLV'),
(2, 20, 6, 'My liefde bly egter duisend geslagte lank staan vir almal wat My liefhet en aan My gehoorsaam is.', 'AFRNLV'),
(2, 20, 7, '“Moenie die Naam van die Here jou God sonder rede gebruik nie. Die Here sal die een wat sy Naam sonder die nodige respek gebruik, nie net so sonder straf laat wegkom nie.', 'AFRNLV'),
(2, 20, 8, '“Onthou om die Sabbatdag vir God te vier.', 'AFRNLV'),
(2, 20, 9, 'Ses dae lank kan jy met jou daaglikse werk aangaan.', 'AFRNLV'),
(2, 20, 10, 'Die sewende dag is die Here jou God se rusdag. Niemand in jou huis mag op daardie dag aangaan met gewone werk nie. Dit sluit in: jy, jou seuns en dogters, jou manlike en vroulike slawe, die vee wat aan jou behoort en alle buitelanders wat by jou oorbly.', 'AFRNLV'),
(2, 20, 11, 'Die Here het in ses dae die hemel, die aarde, die see en alles wat daarin is, gemaak. Op die sewende dag het Hy tot rus gekom. Om daardie rede het die Here die sewende dag geseën en vir Homself eenkant gesit as sy heilige dag.', 'AFRNLV'),
(2, 20, 12, '“Behandel jou ouers met respek. Jy sal dan lank en gelukkig lewe in die land wat die Here vir jou gee om in te bly.', 'AFRNLV'),
(2, 20, 13, '“Moenie mense doodmaak nie.', 'AFRNLV'),
(2, 20, 14, '“Moenie egbreuk pleeg nie.', 'AFRNLV'),
(2, 20, 15, '“Moenie iets steel nie.', 'AFRNLV'),
(2, 20, 16, '“Moenie valse verklarings oor ander aflê nie.', 'AFRNLV'),
(2, 20, 17, '“Jy moenie afgunstig raak op ’n ander se eiendom nie. Jy moenie sy vrou, sy manlike of vroulike werkers, sy beeste of sy donkies of enigiets wat hy besit vir jouself begeer nie.”', 'AFRNLV'),
(2, 20, 18, 'Die volk het baie bang geword toe hulle hoor hoe die donderweer rammel, die trompet geblaas word en sien hoe die rook uit die berg borrel. Hulle het op ’n afstand gaan staan.', 'AFRNLV'),
(2, 20, 19, 'Hulle sê toe vir Moses: “Jý moet maar liewer met ons praat. Ons sal na jou luister. Moenie dat God self met ons praat nie. Ons sal dan sterf.”', 'AFRNLV'),
(2, 20, 20, '“Julle moenie bang wees nie,” het Moses vir hulle gesê. “God het so na julle toe gekom sodat julle ontsag vir Hom kan hê. Sorg dat julle nie teen Hom oortree nie.”', 'AFRNLV'),
(2, 20, 21, 'Terwyl die volk op ’n afstand bly staan het, het Moses ingegaan in die donker wolk waarin God was.', 'AFRNLV'),
(2, 20, 22, 'Die Here het vir Moses gesê: “Jy moet vir die Israeliete sê: Julle het self ervaar hoe Ek uit die hemel met julle praat.', 'AFRNLV'),
(2, 20, 23, 'Onthou, julle mag nie vir julleself afgode van silwer of goud maak nie.', 'AFRNLV'),
(2, 20, 24, '“Die altare wat julle vir My bou, moet met grond gemaak word. Julle moet daarop brandoffers en dankoffers, kleinvee en beeste offer. Bou die altare op die plekke wat Ek vir julle uitwys. Ek sal daarnatoe kom en julle daar seën.', 'AFRNLV'),
(2, 20, 25, 'As julle dan ’n altaar van klip vir My wil bou, mag julle net natuurlike klip gebruik. As julle dit met gereedskap sou bewerk, sal dit nie meer vir My aanvaarbaar wees nie.', 'AFRNLV'),
(2, 20, 26, 'Moenie met trappies teen my altaar opklim nie. Iemand kan dan van onder af inkyk onder die klere van die een wat opklim.”', 'AFRNLV'),
(2, 21, 1, '“Gee die volgende reëls vir Israel:', 'AFRNLV'),
(2, 21, 2, 'Wanneer jy ’n Hebreeuse slaaf vir jou koop, moet hy net ses jaar vir jou werk. In die sewende jaar moet jy hom vrylaat. Hy skuld jou niks verder nie.', 'AFRNLV'),
(2, 21, 3, 'As hy ongetroud was toe jy hom gekoop het, moet jy hom ongetroud vrylaat. As hy reeds getroud was toe jy hom gekoop het, moet sy vrou saam met hom vrygelaat word.', 'AFRNLV'),
(2, 21, 4, '“As sy eienaar vir hom ’n vrou gegee het terwyl hy in sy diens was en hulle het seuns of dogters gekry, bly die vrou en haar kinders in besit van die eienaar, maar die man word vrygestel.', 'AFRNLV'),
(2, 21, 5, 'Die slaaf kan egter uitdruklik verklaar: ‘Ek hou van my baas en ek is lief vir my vrou en my kinders. Ek wil nie vrygelaat word nie.’', 'AFRNLV'),
(2, 21, 6, 'As hy so maak, moet sy eienaar hom na God toe bring. Hy moet die slaaf na ’n deur vat en teen die deurkosyn ’n gat met ’n els in sy oor maak. Die slaaf sal dan vir altyd aan hom behoort.', 'AFRNLV'),
(2, 21, 7, '“As iemand sy dogter as ’n slaaf verkoop, word sy nie soos die mans aan die einde van ses jaar vrygelaat nie.', 'AFRNLV'),
(2, 21, 8, 'As die persoon wat haar gekoop het nie met haar tevrede is nie, mag hy haar weer verkoop. Hy mag haar nie aan iemand van ’n ander volk verkoop nie. Dit kom neer op kontrakbreuk.', 'AFRNLV'),
(2, 21, 9, 'As die eienaar haar vir sy seun gee om mee te trou, moet hy haar behandel soos sy eie dogter.', 'AFRNLV'),
(2, 21, 10, 'As hy self met haar trou, mag hy nie haar kos of klere verminder of ophou om by haar te slaap wanneer hy daarna nog ’n ander vrou vat nie.', 'AFRNLV'),
(2, 21, 11, 'As hy enige van hierdie drie sake nalaat, moet sy vrygelaat word. Sy hoef hom dan niks te betaal nie.”', 'AFRNLV'),
(2, 21, 12, '“As iemand ’n ander persoon so beseer dat hy daarvan sterf, moet hy self doodgemaak word.', 'AFRNLV'),
(2, 21, 13, 'As dit onopsetlik was, sal Ek vir hom ’n plek gee waarheen hy kan vlug.', 'AFRNLV'),
(2, 21, 14, 'As hy die persoon egter doelbewus aangeval het met die bedoeling om hom dood te maak, moet hy weggevat word om tereggestel te word, selfs al het hy by die altaar kom skuil.', 'AFRNLV'),
(2, 21, 15, '“Enigeen wat sy pa of ma aanrand, moet doodgemaak word.', 'AFRNLV'),
(2, 21, 16, '“Enigeen wat iemand ontvoer, moet doodgemaak word afgesien daarvan of hy hom klaar verkoop het en of die persoon nog by hom gekry word.', 'AFRNLV'),
(2, 21, 17, '“Iemand wat sy pa of sy ma vloek, moet doodgemaak word.', 'AFRNLV'),
(2, 21, 18, '“Tydens ’n stryery kan die een die ander een so met ’n klip of met sy vuis bydam dat hy wel nie daarvan doodgaan nie, maar tog in die bed beland.', 'AFRNLV'),
(2, 21, 19, 'As die beseerde persoon weer later kan opstaan en buite met ’n kruk rondloop, is die persoon wat hom aangeval het, onskuldig. Die persoon wat hom geslaan het, moet egter vergoed vir die tyd wat hy nie kon werk nie en vir hom sorg tot hy weer gesond is.', 'AFRNLV'),
(2, 21, 20, '“As iemand sy manlike of vroulike slaaf so met ’n stok slaan dat die persoon daarvan doodgaan, moet die persoon gestraf word.', 'AFRNLV'),
(2, 21, 21, 'As die slaaf na ’n dag of twee weer op die been is, hoef die eienaar nie gestraf te word nie. Die slaaf is tog die eienaar se eiendom.', 'AFRNLV'),
(2, 21, 22, '“As mans met mekaar baklei, kan dit gebeur dat hulle in die proses ’n vrou wat swanger is, omstamp. Sy kan haar baba verloor, maar nie self permanent beseer word nie. Die persoon wat dit veroorsaak het, moet haar man daarvoor vergoed volgens die bepaling van die regters.', 'AFRNLV'),
(2, 21, 23, 'As daar permanente skade is, moet hy in ooreenstemming met die skade gestraf word. As sy dood is, moet hy self doodgemaak word.', 'AFRNLV'),
(2, 21, 24, '’n Oog wat beseer is, moet met ’n oog se skade vergoed word. As ’n tand verloor is, moet iemand se eie tand uitgeslaan word. ’n Hand se skade moet met ’n hand vergoed word, ’n voet vir ’n voet,', 'AFRNLV'),
(2, 21, 25, '’n brandplek vir ’n brandplek, ’n wond vir ’n wond en ’n kneusplek vir ’n kneusplek.', 'AFRNLV'),
(2, 21, 26, '“As ’n eienaar sy manlike of vroulike slaaf op die oog slaan en die oog word blind, moet die slaaf daarvoor vrygelaat word.', 'AFRNLV'),
(2, 21, 27, 'As ’n eienaar sy manlike of vroulike slaaf se tand uitslaan, moet die persoon vrygelaat word om daarvoor te vergoed.', 'AFRNLV'),
(2, 21, 28, '“Wanneer ’n bees ’n man of vrou doodstoot, moet dit met klippe doodgegooi word. Sy vleis mag nie geëet word nie. Die eienaar van die bees hoef niks verder te betaal nie.', 'AFRNLV'),
(2, 21, 29, 'As dit al vantevore mense probeer doodstoot het, maar die eienaar het niks daaraan gedoen nie, moet die eienaar saam met die bees doodgegooi word.', 'AFRNLV'),
(2, 21, 30, 'Dit kan gebeur dat die familie van die persoon wat dood is, bereid is om vergoeding te aanvaar. Die eienaar mag dan die volle som betaal wat van hom geëis word.', 'AFRNLV'),
(2, 21, 31, '“Dieselfde beginsel is van krag as ’n bees ’n seun of dogter doodstoot.', 'AFRNLV'),
(2, 21, 32, 'As die bees egter ’n manlike of vroulike slaaf doodmaak, moet die eienaar van die bees aan die eienaar van die slaaf 30 geldstukke betaal.', 'AFRNLV'),
(2, 21, 33, '“Dit kan gebeur dat iemand ’n put grawe en dit oop los en dan val ’n bees of ’n donkie daarin.', 'AFRNLV'),
(2, 21, 34, 'Die eienaar van die put moet die eienaar van die dier ten volle vergoed. Hy kan egter die karkas van die dooie dier vir homself hou.', 'AFRNLV'),
(2, 21, 35, '“As iemand se bees sy buurman se bees doodmaak, moet hulle die bees wat bly leef het, verkoop. Hulle moet die geld tussen mekaar verdeel. Hulle moet ook die karkas van die dooie dier onder mekaar verdeel.', 'AFRNLV'),
(2, 21, 36, 'As dit egter al vantevore bekend was dat die bees stoterig was en sy eienaar het dit nie onder beheer gehou nie, moet hy die eienaar van die dooie dier ten volle vergoed. Hy mag die karkas egter vir homself hou.”', 'AFRNLV'),
(2, 22, 1, '“Iemand wat ’n bees of ’n skaap steel en dit dan slag of verkoop, moet daarvoor boete betaal. Hy moet vyf keer soveel betaal as wat die bees werd was. Vir die skaap moet hy vier keer soveel betaal.', 'AFRNLV'),
(2, 22, 2, '“As ’n dief op heterdaad betrap word terwyl hy besig is om in te breek en hy word noodlottig gewond, is die persoon wat hom doodgemaak het, onskuldig.', 'AFRNLV'),
(2, 22, 3, 'As dit egter helder oordag gebeur, is die een wat hom doodmaak, skuldig aan moord. “’n Dief wat gevang word, moet vir alles betaal wat gesteel is. As hy nie alles terugbetaal nie, moet hy self as ’n slaaf verkoop word om die skuld te betaal.', 'AFRNLV'),
(2, 22, 4, 'As iemand ’n bees of ’n donkie of ’n skaap steel en dit word nog lewendig by hom gekry, moet hy dubbel terugbetaal van wat die dier werd is.', 'AFRNLV'),
(2, 22, 5, '“Iemand kan toelaat dat sy weiveld of sy wingerd oorbewei word en dan sy vee in ’n ander man se veld injaag om daar te gaan wei. Hy moet dan skadevergoeding betaal met die beste wat sy eie veld kan oplewer.', 'AFRNLV'),
(2, 22, 6, '“Wanneer iemand die veld brand en dit na iemand anders se veld toe versprei en sy graan afbrand wat geoes is en reeds in gerwe gepak is, moet die een wat die vuur laat weghol het ten volle vergoed vir die skade.', 'AFRNLV'),
(2, 22, 7, '“Dit kan gebeur dat iemand geld of goed vir ’n ander persoon gee om op te pas en dit word uit sy huis gesteel. As die dief gevang word, moet hy dubbel daarvoor vergoed.', 'AFRNLV'),
(2, 22, 8, 'As die dief nie gevang word nie, moet daardie persoon onder eed voor God verklaar dat dit nie hy was wat dit gesteel het nie.', 'AFRNLV'),
(2, 22, 9, '“Elke geskil oor die regmatige eienaar van ’n bees of ’n donkie, ’n skaap, of klere of enigiets anders, moet voor God kom om daaroor te beslis. Die party wat verkeerd is, moet die een wat reg is dubbel vergoed.', 'AFRNLV'),
(2, 22, 10, '“Dit kan gebeur dat iemand sy donkie of sy bees of sy skaap of enige ander dier vir iemand gee om op te pas. Dit gaan dan dood of kry seer of verdwaal terwyl niemand by is om te sien wat gebeur het nie.', 'AFRNLV'),
(2, 22, 11, 'Die man wat die diere moes oppas, moet dan ’n verklaring aflê voor die Here dat dit nie hy was wat die diere iets laat oorkom het nie. Die eienaar moet dan sy woord aanvaar. Die oppasser hoef nie daarvoor te vergoed nie.', 'AFRNLV'),
(2, 22, 12, 'As ’n dief dit egter gesteel het terwyl dit in sy sorg was, moet hy daarvoor vergoed.', 'AFRNLV'),
(2, 22, 13, 'As ’n roofdier dit verskeur het, moet hy bewys bring dat dit verskeur is. Hy hoef dan nie te vergoed nie.', 'AFRNLV'),
(2, 22, 14, '“Wanneer iemand ’n dier van iemand anders leen en dit kry seer of gaan dood en die eienaar was nie by nie, moet hy ten volle vergoed word.', 'AFRNLV'),
(2, 22, 15, 'As die eienaar wel by was, hoef hy nie vergoed te word nie. Die huurgeld moet steeds betaal word om die skade te dek.”', 'AFRNLV'),
(2, 22, 16, '“As iemand ’n meisie wat nog nie verloof is nie, oorhaal om saam met hom te slaap, moet hy aan haar pa die gewone bruidsprys betaal en met haar trou.', 'AFRNLV'),
(2, 22, 17, 'As haar pa volstrek weier dat hy met haar kan trou, moet hy nogtans aan hom dieselfde bedrag betaal as wat ’n pa as bruidsprys vir sy dogter kan kry.', 'AFRNLV'),
(2, 22, 18, '“’n Vrou wat toorkunste beoefen, mag nie bly lewe nie.', 'AFRNLV'),
(2, 22, 19, '“Elkeen wat met ’n dier seks het, moet doodgemaak word.', 'AFRNLV'),
(2, 22, 20, '“Iemand wat aan enige ander god as die Here offer, moet uit die weg geruim word.', 'AFRNLV'),
(2, 22, 21, '“Moenie iemand wat van ’n ander land kom, verontreg nie. Julle mag hulle nie laat swaarkry nie, want julle was self vreemdelinge in Egipte.', 'AFRNLV'),
(2, 22, 22, '“Julle mag nie weduwees en weeskinders uitbuit nie.', 'AFRNLV'),
(2, 22, 23, 'As julle hulle onregverdig behandel en hulle kom kla by My, sal Ek hulle kant vat.', 'AFRNLV'),
(2, 22, 24, 'My woede sal teen julle losbreek en Ek sal julle in die oorlog laat omkom. Julle vroue sal dan ook weduwees word en julle kinders sonder ouers.', 'AFRNLV'),
(2, 22, 25, '“As julle geld uitleen aan die arm mense van die volk, moet julle nie maak soos die mense wat teen rente uitleen nie.', 'AFRNLV'),
(2, 22, 26, 'As jy iemand se klere as ’n pand neem vir dit wat hy leen, moet jy dit vir hom teen sononder teruggee.', 'AFRNLV'),
(2, 22, 27, 'Hy het dit nodig om in die nag daaronder te slaap. Wanneer hy na My roep om hulp, gaan Ek na hom luister. Ek gee om vir sulke mense.', 'AFRNLV'),
(2, 22, 28, '“Moenie lasterlik teen God optree nie. Moenie die leiers van die volk vloek nie.', 'AFRNLV'),
(2, 22, 29, '“Moenie iets terughou van die deel van jou graan- en druiwe-oes wat jy vir My bring nie. “Onthou dat jou oudste seun aan My behoort.', 'AFRNLV'),
(2, 22, 30, '“So ook die eerstelinge van beeste en kleinvee. Dit mag die eerste sewe dae nog by sy ma bly. Maar op die agtste dag moet jy dit vir My gee.', 'AFRNLV'),
(2, 22, 31, '“Julle moet mense wees wat vir My afgesonder is. Julle mag nie iets eet wat in die veld verskeur is nie. Gee dit vir die honde om te vreet.”', 'AFRNLV'),
(2, 23, 1, '“Moenie valse gerugte versprei nie. Moenie met misdadigers saamsweer en valse getuienis in hulle guns aflê nie.', 'AFRNLV'),
(2, 23, 2, '“Moenie agter die meerderheid aangaan en ook verkeerd doen nie. Wanneer jy in ’n hofsaak moet getuig, moet jy nie agter die meerderheid aanhardloop en die waarheid verdraai nie.', 'AFRNLV'),
(2, 23, 3, 'Jy mag ook nie jou getuienis verdraai ter wille van iemand net omdat hy of sy arm is nie.', 'AFRNLV'),
(2, 23, 4, '“As jy op jou vyand se beeste of donkie afkom wat verdwaal het, moet jy dit na hom toe terugvat.', 'AFRNLV'),
(2, 23, 5, 'As jy sien dat die vrag op jou vyand se donkie te swaar is vir hom, mag jy dit nie net so los nie. Jy moet jou vyand help om dit ligter te maak.', 'AFRNLV'),
(2, 23, 6, '“Jy mag ook nie in ’n hofsaak iemand verontreg bloot net omdat hy arm is nie.', 'AFRNLV'),
(2, 23, 7, '“Bly ver weg van bedrog. Moenie ’n onskuldige en eerlike persoon se dood veroorsaak nie. Ek sal nie een wat skuldig is, laat vrykom nie.', 'AFRNLV'),
(2, 23, 8, '“Moenie omkoopgeld aanvaar nie, want dit maak jou blind vir die waarheid. Dit verongeluk die saak van die een wat regverdig is.', 'AFRNLV'),
(2, 23, 9, '“Moenie iemand wat uit ’n ander land kom onregverdig behandel nie. Julle weet wat vreemdelinge alles ervaar. Julle was immers self vreemdelinge in Egipte.', 'AFRNLV'),
(2, 23, 10, '“Jy moet ses jaar lank die lande bewerk, daarop saai en die oes inbring.', 'AFRNLV'),
(2, 23, 11, 'In die sewende jaar moet jy die grond net so onbewerk laat lê. Die arm mense van die volk mag dan die graan wat vanself opkom, vir hulle kom oes om te eet. Wat ná hulle oorbly, moet die wilde diere vreet. Jy moet met jou wingerde en olyfbome dieselfde doen.', 'AFRNLV'),
(2, 23, 12, '“Jy moet ses dae lank met jou werk aangaan. Op die sewende dag moet jy ophou om te werk sodat jou beeste en donkies kan uitrus. Jou werkers en die buitelanders by jou moet kans kry om te ontspan.', 'AFRNLV'),
(2, 23, 13, '“Sorg dat julle alles doen wat Ek vir julle gesê het. Julle moenie vreemde gode aanbid nie. Julle mag nie eers hulle name noem nie.”', 'AFRNLV'),
(2, 23, 14, '“Daar is in die loop van die jaar drie feeste wat julle ter wille van My moet vier.', 'AFRNLV'),
(2, 23, 15, 'Die eerste is die Fees van die Ongesuurde Brood. Soos Ek al vantevore vir julle gesê het, moet julle vir sewe dae lank kos eet wat sonder suurdeeg gemaak is. Dit moet jaarliks op dieselfde tyd aan die begin van die lente gevier word. Dit is die tyd van die jaar toe julle uit Egipte weg is. Elkeen moet dan iets vir My kom offer.', 'AFRNLV'),
(2, 23, 16, 'Die tweede fees is die Oesfees. Dan bring julle vir My die eerste graan wat julle afoes. Die derde fees is die fees aan die einde van die oesseisoen. Dit word gevier wanneer julle die laaste deel van die oes van die lande af inbring.', 'AFRNLV'),
(2, 23, 17, 'Gedurende elkeen van die drie feeste in die loop van die jaar moet elke manlike persoon die Here julle God kom aanbid.', 'AFRNLV'),
(2, 23, 18, '“Julle mag nooit vir My bloed offer saam met brood waarin daar suurdeeg is nie. Die vet van die dier wat julle offer mag ook nie oorstaan tot die volgende oggend nie.', 'AFRNLV'),
(2, 23, 19, '“Julle moet die beste deel van die graan wat julle op die eerste dag oes, na die Here julle God se tempel toe bring. “Julle mag nie ’n bokkie in sy ma se melk kook nie.”', 'AFRNLV'),
(2, 23, 20, '“Ek stuur ’n engel saam met julle om julle langs die pad te beskerm. Hy sal vir julle die pad wys na die plek wat Ek vir julle uithou.', 'AFRNLV'),
(2, 23, 21, 'Gee aandag aan hom en luister na wat hy sê. Moenie julle teen hom verset nie. Hy sal dit nie verdra as julle teen hom in opstand kom nie. Hy verteenwoordig My.', 'AFRNLV'),
(2, 23, 22, '“As julle mooi na hom luister en presies doen wat Ek vir julle sê, sal Ek self julle vyande se teenstander wees. Ek sal My stel teenoor hulle wat teen julle is.', 'AFRNLV'),
(2, 23, 23, '“My engel sal saam met julle gaan. Hy sal vir julle die pad wys na die Amoriete, die Hetiete, die Feresiete, die Kanaäniete, die Hewiete en die Jebusiete. Ek sal hulle uitwis.', 'AFRNLV'),
(2, 23, 24, 'Julle mag nie voor hulle gode kniel om hulle te aanbid nie. Julle moenie maak soos hulle nie. Julle moet hulle afgodsdiens met wortel en tak uitroei. Julle moet ook die klippilare waar hulle aanbid tot op die grond toe afbreek.', 'AFRNLV'),
(2, 23, 25, '“Julle mag niemand anders as die Here julle God aanbid nie. Ek sal julle met kos en water en gesondheid seën.', 'AFRNLV'),
(2, 23, 26, 'In julle land sal kinders nie met geboorte sterf nie. Julle mense sal nie onvrugbaar wees nie. Ek sal julle lank en gelukkig laat lewe.', 'AFRNLV'),
(2, 23, 27, '“Ek sal sorg dat die mense wie se land julle inneem vir julle bang word. Ek sal julle vyande voor julle laat vlug.', 'AFRNLV'),
(2, 23, 28, 'Ek sal perdebye voor julle uitstuur. Hulle sal die Hewiete, Kanaäniete en Hetiete voor julle uitdryf.', 'AFRNLV'),
(2, 23, 29, '“Ek sal dit egter nie alles in die eerste jaar laat gebeur nie. Die land sal dan verlate lê en die wilde diere sal dit oorneem.', 'AFRNLV'),
(2, 23, 30, '“Ek sal hulle eerder stelselmatig voor julle uit verdryf. Soos julle al meer word, kan julle dan die land geleidelik oorneem.', 'AFRNLV'),
(2, 23, 31, '“Ek sal die grense van julle land vasstel vanaf die Rietsee tot by die Middellandse See en vanaf die woestyn tot by die Eufraatrivier. Ek sal almal wat nou daar woon in julle mag gee. Julle sal hulle voor julle uit verdryf.', 'AFRNLV'),
(2, 23, 32, '“Julle mag nooit met hulle enige ooreenkoms sluit nie. Julle mag niks met hulle gode te doen hê nie.', 'AFRNLV'),
(2, 23, 33, 'Hulle mag selfs nie eens langer tussen julle bly woon nie. As hulle langer daar bly woon, gaan dit vir julle ’n lokval wees. Hulle sal julle van My afrokkel en julle verlei om hulle gode te aanbid.”', 'AFRNLV'),
(2, 24, 1, 'Die Here het vir Moses gesê: “Klim op hiernatoe. Bring Aäron, Nadab, Abihu en 70 leiers van die Israeliete saam met jou. Hulle moet ’n entjie weg staan en My van daar af aanbid.', 'AFRNLV'),
(2, 24, 2, 'Moses, net jy mag naby aan die Here kom. Die ander mag nie naderkom nie. Die volk self mag glad nie teen die berg uitklim nie.”', 'AFRNLV'),
(2, 24, 3, 'Moses het na die volk toe afgegaan en vir hulle alles gesê wat die Here beveel het. Hulle het soos een man geantwoord: “Ons sal alles doen wat die Here gesê het!”', 'AFRNLV'),
(2, 24, 4, 'Moses het alles wat die Here vir hom gesê het, neergeskryf. Hy het vroeg die volgende oggend opgestaan en ’n altaar aan die voet van die berg gaan bou. Hy het rondom die altaar twaalf klippe ingeplant. Dit was vir die twaalf stamme van Israel.', 'AFRNLV'),
(2, 24, 5, 'Daarna het hy jong Israeliete laat kom en hulle beveel om bulle vir die Here te offer. Dit was brandoffers en vrede-offers vir die Here.', 'AFRNLV'),
(2, 24, 6, 'Hy het ’n deel van die offerdiere se bloed in houers opgevang. Die ander helfte het hy oor die altaar gesprinkel.', 'AFRNLV'),
(2, 24, 7, 'Daarna het Moses die Boek van die Verbond gevat en vir die volk daaruit gelees. Hulle het weer almal soos een man geantwoord: “Ons sal alles doen wat die Here gesê het! Ons sal daarna luister!”', 'AFRNLV'),
(2, 24, 8, 'Moses het toe van die bloed in die houers gevat en oor die volk gesprinkel. Hy het gesê: “Hierdie bloed bevestig die verbond wat die Here met julle gesluit het toe Hy hierdie woorde vir julle gesê het.”', 'AFRNLV'),
(2, 24, 9, 'Moses, Aäron, Nadab, Abihu en die 70 leiers uit Israel het toe teen die berg uitgeklim.', 'AFRNLV'),
(2, 24, 10, 'Daar het hulle die God van Israel met hulle eie oë gesien. Onder sy voete was iets wat gelyk het soos ’n vloer wat met saffierstene uitgelê is. Dit was so helder soos die blou lug.', 'AFRNLV'),
(2, 24, 11, 'Hulle het Hom gesien en Hy het nogtans niks aan hulle gedoen nie. Daarna het hulle in sy teenwoordigheid geëet en gedrink.', 'AFRNLV'),
(2, 24, 12, 'Die Here sê toe vir Moses: “Klim op na My toe hier op die berg. Bly hier. Ek wil vir jou plat klippe gee waarop Ek die wette en gebooie geskryf het wat jy vir die volk moet leer.”', 'AFRNLV'),
(2, 24, 13, 'Moses en sy helper Josua het teen God se berg uitgeklim.', 'AFRNLV'),
(2, 24, 14, 'Moses het vir die leiers gesê: “Wag hier vir ons totdat ons weer na julle toe terugkom. Aäron en Hur is hier by julle. As enige probleem opduik terwyl ek weg is, moet julle na hulle toe gaan.”', 'AFRNLV'),
(2, 24, 15, 'Moses het daarna teen die berg uitgeklim. Die wolk het oor die berg gehang.', 'AFRNLV'),
(2, 24, 16, 'Die wonderlike teenwoordigheid van die Here was op Sinai. Die wolk het ses dae lank oor die berg gehang. Op die sewende dag het die Here uit die wolk na Moses geroep.', 'AFRNLV'),
(2, 24, 17, 'Vir die Israeliete onderkant die berg het dit gelyk soos ’n vuur wat bo-op die berg brand.', 'AFRNLV'),
(2, 24, 18, 'Moses het verder teen die berg uitgeklim en in die wolk verdwyn. Hy was altesaam 40 dae en 40 nagte lank daar bo-op die berg.', 'AFRNLV'),
(2, 25, 1, 'Die Here het vir Moses gesê:', 'AFRNLV'),
(2, 25, 2, '“Sê vir die Israeliete dat elkeen wat graag wil vir My ’n offer kan bring.', 'AFRNLV'),
(2, 25, 3, 'Jy kan namens My vrywillige offers aanvaar van goud, silwer, koper,', 'AFRNLV'),
(2, 25, 4, 'van blou, pers of bloedrooi wol, van linne, van bokhaar,', 'AFRNLV'),
(2, 25, 5, 'van rooigekleurde vel, van gebreide vel, van akasiahout,', 'AFRNLV'),
(2, 25, 6, 'van olyfolie vir die lampe, van geurige wierook vir die offers,', 'AFRNLV'),
(2, 25, 7, 'van onikssteen of halfedelstene om in die efod en borssak te monteer.”', 'AFRNLV'),
(2, 25, 8, '“Die Israeliete moet vir My ’n heiligdom maak waarin Ek tussen hulle kan kom woon.', 'AFRNLV'),
(2, 25, 9, 'Jy moet hierdie tabernakel en al sy toebehore maak volgens die plan wat Ek vir jou gaan wys.”', 'AFRNLV'),
(2, 25, 10, '“Hulle moet ’n ark van akasiahout maak. Dit moet een en ’n kwart meter lank wees, ’n driekwart meter breed en presies net so hoog.', 'AFRNLV'),
(2, 25, 11, 'Jy moet dit aan die binne- en aan die buitekant met suiwer goud oortrek. Dit moet reg rondom ’n goue rand kry.', 'AFRNLV'),
(2, 25, 12, 'Maak vier ringe uit goud. Sit dit aan die onderste vier hoeke vas. Daar moet twee ringe aan elke kant kom.', 'AFRNLV'),
(2, 25, 13, 'Maak drapale uit akasiahout en trek dit ook oor met goud.', 'AFRNLV'),
(2, 25, 14, 'Steek die pale deur die ringe aan die kante om die ark daaraan te dra.', 'AFRNLV'),
(2, 25, 15, 'Hierdie pale moet altyd daar bly. Hulle mag nooit daar uitgehaal word nie.', 'AFRNLV'),
(2, 25, 16, 'Jy moet later die plat klippe wat Ek vir jou gaan gee en waarop Ek die bepalings van ons ooreenkoms neergeskryf het, binne-in die ark neersit.', 'AFRNLV'),
(2, 25, 17, '“Jy moet ook ’n deksel van goud vir die ark maak. Dit is die versoendeksel. Dit moet een en ’n kwart meter lank en ’n driekwart meter breed wees.', 'AFRNLV'),
(2, 25, 18, 'Maak twee beelde van gerubs met goud oorgetrek om weerskante bo-op die deksel te staan.', 'AFRNLV'),
(2, 25, 19, 'Sit hulle só vas dat dit ’n eenheid met die deksel vorm.', 'AFRNLV'),
(2, 25, 20, 'Die gerubs moet na mekaar kyk. Hulle moet met oopgespreide vlerke op die deksel afkyk.', 'AFRNLV'),
(2, 25, 21, 'Sit die klippe wat Ek jou sal gee binne-in die ark en die versoendeksel bo-op die ark.', 'AFRNLV'),
(2, 25, 22, 'Ek sal jou daar ontmoet. Ek sal van tussen die gerubs bo-op die ark met jou praat. Van daar af sal Ek vir jou my opdragte aan die Israeliete gee.”', 'AFRNLV'),
(2, 25, 23, '“Jy moet ook ’n tafel uit akasiahout maak. Dit moet ’n meter lank, ’n halwe meter breed en ’n driekwart meter hoog wees.', 'AFRNLV'),
(2, 25, 24, 'Trek dit met suiwer goud oor. Maak ’n goue rand om reg rondom te gaan.', 'AFRNLV'),
(2, 25, 25, 'Maak ook ’n lys van sewe sentimeter breed om reg rondom die tafel te gaan en sit daaraan ’n goue rand vas.', 'AFRNLV'),
(2, 25, 26, 'Maak vir die tafel ringe van goud en sit dit aan die lang kante', 'AFRNLV'),
(2, 25, 27, 'op die hoeke net onder die lys vas. Die drapaal moet daardeur gesteek word om die tafel daaraan te dra.', 'AFRNLV'),
(2, 25, 28, 'Maak die drapaal van akasiahout en trek dit oor met goud.', 'AFRNLV'),
(2, 25, 29, 'Jy moet ook vir die tafel skottels, panne, kanne en houers van goud maak sodat dit vir die drankoffers gebruik kan word.', 'AFRNLV'),
(2, 25, 30, 'Sorg dat daar altyd offerbrood op die tafel is.”', 'AFRNLV'),
(2, 25, 31, '“Maak ’n kandelaar uit suiwer goud. Dit moet ’n eenheid vorm met ’n voetstuk, steel, blomkelke, knoppe en blare — alles uit bladgoud.', 'AFRNLV'),
(2, 25, 32, 'Dit moet ses arms hê. Drie arms moet aan elke kant van die stam uitkom.', 'AFRNLV'),
(2, 25, 33, 'Aan elke arm moet daar ’n kelkie wees wat lyk soos ’n amandelbloeisel, kompleet met knoppe en blare.', 'AFRNLV'),
(2, 25, 34, 'Die steel in die middel moet vier amandelbloeisels hê met knoppe en blare.', 'AFRNLV'),
(2, 25, 35, 'Waar die arms uit die steel kom, moet elke paar aan die onderkant ’n blomknop hê.', 'AFRNLV'),
(2, 25, 36, 'Die steel en takke en versierings moet ’n eenheid vorm. Dit moet alles uit bladgoud gemaak word.', 'AFRNLV'),
(2, 25, 37, 'Maak sewe lampies vir die kandelaar. Sit hulle so daaraan vas dat hulle na die voorkant toe skyn.', 'AFRNLV'),
(2, 25, 38, '“Die tangetjie waarmee die pit versorg word en die houers waarin die pit kom, moet ook van suiwer goud wees.', 'AFRNLV'),
(2, 25, 39, 'Jy sal 34 kilogram suiwer goud nodig hê vir die kandelaar en sy bybehore.', 'AFRNLV'),
(2, 25, 40, '“Sorg dat jy alles maak presies volgens die planne wat Ek vir jou op die berg gewys het.”', 'AFRNLV'),
(2, 26, 1, '“Maak die tabernakel uit tien stukke materiaal. Daar moet blou, pers en bloedrooi draad in die materiaal ingeweef word. Daar moet ook gerubs daarop uitgeborduur word.', 'AFRNLV'),
(2, 26, 2, 'Elke stuk materiaal moet veertien meter lank wees en twee meter breed. Al tien stukke moet ewe groot wees.', 'AFRNLV'),
(2, 26, 3, 'Werk vyf stukke aan mekaar om een stel te vorm. Werk ook die vyf ander aan mekaar om ’n tweede stel te maak.', 'AFRNLV'),
(2, 26, 4, '“Werk blou lissies aan die kant van die buitenste stuk materiaal van elke stel.', 'AFRNLV'),
(2, 26, 5, 'Elke stel moet 50 lissies hê wat presies op mekaar pas.', 'AFRNLV'),
(2, 26, 6, 'Maak 50 goue hakies om die lissies van die twee stelle aan mekaar vas te maak. Dit vorm dan ’n eenheid wat bo-oor die tent kom.', 'AFRNLV'),
(2, 26, 7, '“Maak ook nog ’n tweede laag vir die tent. Dit moet van bokhaar wees. Daar moet elf stukke hiervan wees.', 'AFRNLV'),
(2, 26, 8, 'Elkeen moet vyftien meter lank wees en twee meter breed. Al elf moet ewe groot wees.', 'AFRNLV'),
(2, 26, 9, 'Werk vyf stukke aan mekaar om een stel te vorm. Werk die ander ses aan mekaar om ’n tweede stel te maak. Die sesde stuk word dubbel gevou. Dit kom by die ingang van die tent.', 'AFRNLV'),
(2, 26, 10, '“Werk 50 lissies aan die kant van die buitenste stuk van elke stel.', 'AFRNLV'),
(2, 26, 11, 'Maak hiervoor 50 hakies van koper. Sit die twee stelle reg op mekaar en haak hulle aan mekaar vas om ’n eenheid te vorm.', 'AFRNLV'),
(2, 26, 12, 'Die strook materiaal wat oorskiet, moet aan die agterkant van die tabernakel oorhang.', 'AFRNLV'),
(2, 26, 13, 'Die 50 sentimeter wat weerskante in die lengte van die stroke oorskiet, moet dus weerskante van die sye van die tabernakel ’n oorhang wees om dit toe te maak.', 'AFRNLV'),
(2, 26, 14, '“Maak ’n derde laag van gebreide ramsvel. Sit ’n laag van gebreide vel booor. Dit alles vorm die dak van die tabernakel.', 'AFRNLV'),
(2, 26, 15, '“Die raamwerk van die tabernakel bestaan uit panele wat van akasiahout gemaak is.', 'AFRNLV'),
(2, 26, 16, 'Elke paneel is vyf meter hoog en 75 sentimeter breed.', 'AFRNLV'),
(2, 26, 17, 'Daar moet aan elke paneel twee plekke wees waar dit met penne aan die volgende paneel verbind kan word. Al die panele moet so gemaak word.', 'AFRNLV'),
(2, 26, 18, 'Maak twintig panele vir die suidelike muur van die tabernakel.', 'AFRNLV'),
(2, 26, 19, 'Dit moet op 40 voetstukke van silwer pas. Onder elke paneel moet twee voetstukke kom.', 'AFRNLV'),
(2, 26, 20, 'Aan die noordekant kom ook twintig panele.', 'AFRNLV'),
(2, 26, 21, 'Vir hulle moet daar ook 40 voetstuk-ke van silwer wees, twee onder elke paneel.', 'AFRNLV'),
(2, 26, 22, 'Aan die westekant kom ses panele.', 'AFRNLV'),
(2, 26, 23, 'Op die hoeke kom versterkte panele.', 'AFRNLV'),
(2, 26, 24, 'Hierdie hoekpanele moet versterk word om bo en onder aan die ander muur vas te kom.', 'AFRNLV'),
(2, 26, 25, 'Daar moet dus altesaam agt panele aan daardie kant van die tabernakel wees wat op sestien voetstukke van silwer staan, twee onder elke paneel.', 'AFRNLV'),
(2, 26, 26, '“Jy moet ook dwarsbalke van akasiahout maak om die panele aan mekaar vas te hou. Daar moet vyf balke vir die noordelike muur van die tabernakel wees.', 'AFRNLV'),
(2, 26, 27, 'Vir die suidelike muur moet daar ook vyf balke wees. Net so moet daar vyf dwarsbalke vir die westelike muur wees.', 'AFRNLV'),
(2, 26, 28, 'Die middelste dwarsbalk in die middel van die panele moet van een kant na die ander loop.', 'AFRNLV'),
(2, 26, 29, 'Trek die panele met goud oor. Maak hake daaraan sodat die dwarsbalke daarin kan pas. Trek die dwarsbalke ook met goud oor.', 'AFRNLV'),
(2, 26, 30, '“Rig die tabernakel presies so op soos Ek vir jou op die berg gesê het.', 'AFRNLV'),
(2, 26, 31, '“Maak ’n gordyn om die tent in twee dele af te skort. Dit moet van linne wees waarin blou, pers en bloedrooi draad ingeweef is. Gerubs moet daarop uitgeborduur wees.', 'AFRNLV'),
(2, 26, 32, 'Hang die gordyn in die tabernakel aan hake bo-aan vier regop balke. Hulle moet van akasiahout gemaak en met goud oorgetrek word. Hulle moet elkeen op ’n voetstuk staan wat van silwer gemaak is.', 'AFRNLV'),
(2, 26, 33, 'Nadat jy die gordyn gehang het, moet jy die ark van die verbond agter die gordyn kom neersit. Die heiligdom word met hierdie gordyn van die Allerheiligste deel van die tent afgeskort.', 'AFRNLV'),
(2, 26, 34, '“Sit die deksel — waar versoening gedoen word — op die ark daar in die Allerheiligste deel.', 'AFRNLV'),
(2, 26, 35, 'Sit die tafel en die kandelaar reg teenoor mekaar in die Heilige deel voor die gordyn. Die kandelaar kom teen die suidelike muur. Die tafel kom oorkant by die noordelike muur.', 'AFRNLV'),
(2, 26, 36, '“Maak ’n gordyn van linne vir die ingang van die tent. Daar moet blou, pers en bloedrooi draad ingeweef word, met borduurwerk versier.', 'AFRNLV'),
(2, 26, 37, 'Hang dit aan goue hake aan vyf regop balke. Die balke moet van akasiahout gemaak en met goud oorgetrek word. Dit kom op vyf voetstukke wat van koper gemaak is.”', 'AFRNLV'),
(2, 27, 1, '“Maak ’n vierkantige altaar van akasiahout. Dit moet twee en ’n half meter aan elke kant wees en een en ’n half meter hoog.', 'AFRNLV'),
(2, 27, 2, 'Sit ’n horing vas op elke hoek. Alles moet ’n eenheid vorm. Trek die altaar en die horings met koper oor.', 'AFRNLV'),
(2, 27, 3, 'Die houers vir die as, die grafies, die bakke, die vleishake en die vuurpanne vir die altaar moet alles van koper gemaak word.', 'AFRNLV'),
(2, 27, 4, 'Jy moet ’n koperrooster om die altaar vassit. Sit ook ringe aan die vier hoeke van die altaar vas.', 'AFRNLV'),
(2, 27, 5, 'Sit die rooster net onder die rand van die altaar vas sodat dit tot by die helfte van die altaar gaan.', 'AFRNLV'),
(2, 27, 6, 'Om die rooster te dra moet jy drapale van akasiahout maak en hulle met koper oortrek.', 'AFRNLV'),
(2, 27, 7, 'Sit die pale deur die ringe aan die kante om dit daaraan te dra.', 'AFRNLV'),
(2, 27, 8, 'Die altaar is van plank en hol binne. Jy moet dit presies net so maak soos jy dit op die berg gesien het.”', 'AFRNLV'),
(2, 27, 9, '“Maak ’n binnehof vir die tabernakel. Skort dit af met ’n gordyn van fyn linne. Aan die suidelike kant moet dit 44 meter lank wees. Die gordyn word regop gehou deur twintig regop koperpale wat op twintig voetstukke van koper staan.', 'AFRNLV'),
(2, 27, 10, 'Die gordyn hang aan hakies van silwer wat aan silwergordynpale bo-op die regop pale vas is.', 'AFRNLV'),
(2, 27, 11, 'Aan die noordekant van die binnehof is dit presies dieselfde. Daar is die gordyn ook 44 meter lank. Dit hang aan silwerhakies en pale wat op kopervoetstukke rus.', 'AFRNLV'),
(2, 27, 12, 'Die afskorting aan die westekant van die voorhof is 23 meter lank. Daar is tien koperpale op hulle voetstukke.', 'AFRNLV'),
(2, 27, 13, 'Aan die oostekant is die opening ook 23 meter lank.', 'AFRNLV'),
(2, 27, 14, 'Die ingang na die binnehof kom aan die oostekant. Aan die regterkant van die opening is daar ’n linnegordyn van sewe en ’n half meter lank wat aan drie regop pale op hulle voetstukke hang.', 'AFRNLV'),
(2, 27, 15, 'Die gordyn aan die linkerkant is ook van sewe en ’n half meter linne aan drie pale op hulle voetstukke.', 'AFRNLV'),
(2, 27, 16, '“Vir die ingang na die binnehof moet jy ’n afskorting van tien meter maak. Dit moet van linne wees waarin blou, pers en bloedrooi draad ingeweef is. Dit moet ook geborduur wees. Dit hang aan vier regop pale op hulle voetstukke.', 'AFRNLV'),
(2, 27, 17, 'Al die regop pale van die binnehof word aan mekaar verbind met silwergordynpale waaraan daar silwerhakies is. Elke paal staan op sy voetstuk van koper.', 'AFRNLV'),
(2, 27, 18, 'Die binnehof is dus 44 meter lank en 23 meter breed. Dit word afgeskort met ’n linnegordyn wat twee en ’n half meter hoog is. Die gordyn hang aan regop pale wat van koper gemaak is.', 'AFRNLV'),
(2, 27, 19, '“Alles wat binne-in die tabernakel gebruik word, ook die tentpenne waarmee die afskorting buite geanker word, moet van koper gemaak word.', 'AFRNLV'),
(2, 27, 20, '“Sê vir die mense van Israel om vir jou suiwer olyfolie vir die kandelaar te bring. Dit moet sonder ophou bly brand.', 'AFRNLV'),
(2, 27, 21, 'Dit moet in die tabernakel net voor die tentafskorting staan. Aäron en sy seuns moet die lampies aan die kandelaar in die tent dwarsdeur die nag voor die Here laat brand. Dit is ’n vaste reël vir Israel. Elke geslag van Israel moet dit doen.”', 'AFRNLV'),
(2, 28, 1, '“Laat jou broer, Aäron, en sy seuns Nadab, Abihu, Eleasar en Itamar naderkom. Hulle is anders as die res van die volk. Hulle is my priesters. Hulle sal vir My by die tent werk.', 'AFRNLV'),
(2, 28, 2, 'Maak vir Aäron klere wat hom van die ander kan onderskei. Dit moet pas by sy werk.', 'AFRNLV'),
(2, 28, 3, 'Gee opdrag vir die manne wat die bekwaamheid het om vir Aäron klere te maak waarin hy vir My kan werk.', 'AFRNLV'),
(2, 28, 4, 'Hulle moet vir hom ’n borssak, ’n skouerkleed, ’n mantel, ’n geweefde kleed, ’n tulband en ’n gordel maak. Hulle moet ook vir Aäron se seuns spesiale klere maak om te dra wanneer hulle die priester se werk kom doen.', 'AFRNLV'),
(2, 28, 5, 'Alles moet met geweefde linne gemaak word. Daar moet gouddraad en blou, pers en bloedrooi draad daarin geweef word.”', 'AFRNLV'),
(2, 28, 6, '“Die gedeelte oor die skouers moet van geweefde linne gemaak word. Dit moet met gouddraad en blou, pers en bloedrooi draad geborduur word.', 'AFRNLV'),
(2, 28, 7, 'Dit het twee skouerstukke, die een voor en die ander agter, wat bo-op die skouers aan mekaar kom.', 'AFRNLV'),
(2, 28, 8, 'Ook die gordel moet van dieselfde soort materiaal gemaak word waarop daar met gouddraad en blou, pers en bloedrooi draad uitgeborduur is.', 'AFRNLV'),
(2, 28, 9, 'Vat twee halfedelstene van oniks en graveer op hulle die name van die twaalf stamme van Israel.', 'AFRNLV'),
(2, 28, 10, 'Op elke steen moet ses name gegraveer word in die volgorde waarin hulle gebore is.', 'AFRNLV'),
(2, 28, 11, 'Die name moet graveer word soos op ’n seëlring. Monteer die twee stene dan in goud.', 'AFRNLV'),
(2, 28, 12, 'Werk die gemonteerde stene nou vas aan die skouerstukke as herinneringstekens vir die Israeliete. Aäron sal hierdie name op sy twee skouers voor die Here dra om Hom aan hulle te herinner.', 'AFRNLV'),
(2, 28, 13, 'Die monterings van die stene moet van suiwer goud wees.', 'AFRNLV'),
(2, 28, 14, 'Twee kettinkies van suiwer goud en gevleg soos tou, moet aan die monterings vasgemaak word.”', 'AFRNLV'),
(2, 28, 15, '“Maak ’n borssak om daarmee die wil van die Here te bepaal. Dit moet ’n kunswerk wees, gemaak soos die skouerkleed uit geweefde linne geborduur met gouddraad en blou, pers en bloedrooi draad.', 'AFRNLV'),
(2, 28, 16, 'Vou materiaal dubbel om ’n borssak te vorm, 25 sentimeter lank en breed.', 'AFRNLV'),
(2, 28, 17, 'Jy moet hierop vier rye edelstene vaswerk. In die eerste ry karneool, topaas en smarag.', 'AFRNLV'),
(2, 28, 18, 'In die tweede ry kom turkoois, saffier en jaspis.', 'AFRNLV'),
(2, 28, 19, 'In die derde ry kom hiasint, agaat en ametis.', 'AFRNLV'),
(2, 28, 20, 'In die vierde ry kom chrisoliet, oniks en opaal. Almal word in goud gemonteer.', 'AFRNLV'),
(2, 28, 21, 'Elkeen van die stene verteenwoordig een van die stamme van Israel. Elke stam se naam moet daarop gegraveer word.', 'AFRNLV'),
(2, 28, 22, '“Vir die borssak moet jy van suiwer goud kettinkies maak wat soos tou gevleg is.', 'AFRNLV'),
(2, 28, 23, 'Maak twee goue ringe vir die borssak en werk dit vas aan die twee hoeke van die borssak.', 'AFRNLV'),
(2, 28, 24, 'Die twee goue kettinkies moet jy vasmaak aan die twee ringe by die hoeke van die borssak.', 'AFRNLV'),
(2, 28, 25, 'Maak die ander punte van die kettinkies vas aan die twee monterings en werk dit vas aan die voorkant van die skouerstukke van die skouerkleed.', 'AFRNLV'),
(2, 28, 26, 'Maak nog twee ander goue ringe en werk dit vas aan die onderste twee hoeke van die borssak, aan die binnekant langs die skouerkleed.', 'AFRNLV'),
(2, 28, 27, 'Maak nog twee goue ringe en sit dit vas aan die skouerstukke onder aan die voorkant van die skouerkleed bokant die gordel.', 'AFRNLV'),
(2, 28, 28, 'Werk dan die ringe van die borssak met blou koorde vas aan die ringe van die skouerkleed. Dit sal bokant die gordel van die skouerkleed wees sodat die borssak nie wegskuif van die skouerkleed nie.', 'AFRNLV'),
(2, 28, 29, 'Sodoende dra Aäron die name van die stamme van Israel in die borssak oor sy hart wanneer hy ingaan in die teenwoordigheid van die Here in die binneste heiligdom. So sal die Here voortdurend herinner word aan sy volk.', 'AFRNLV'),
(2, 28, 30, 'Sit die Urim en die Tummim waarmee God se uitspraak bepaal word, in die borssak. Dit moet altyd oor Aäron se bors wees wanneer hy voor die Here kom. So dra Aäron altyd die tekens vir die regspraak in Israel op sy hart voor die Here.”', 'AFRNLV'),
(2, 28, 31, '“Die mantel wat saam met die skouerkleed gedra word, moet van blou materiaal gemaak word.', 'AFRNLV'),
(2, 28, 32, 'In die middel moet daar ’n opening vir Aäron se kop wees. Die opening moet ’n omboorsel hê sodat dit nie kan skeur nie.', 'AFRNLV'),
(2, 28, 33, 'Maak tosseltjies van blou, pers en bloedrooi garing en werk dit vas aan die mantel met goue klokkies tussenin.', 'AFRNLV'),
(2, 28, 34, 'Die tosseltjies en klokkies moet mekaar afwissel en reg rondom die soom van die mantel vasgewerk word.', 'AFRNLV'),
(2, 28, 35, 'Aäron moet die mantel elke keer aanhê wanneer hy na die Here toe gaan in die heiligdom. Die klokkies sal klingel wanneer hy ingaan en weer daar uitkom. As hy dit dra, sal hy niks oorkom nie.', 'AFRNLV'),
(2, 28, 36, '“Maak ook ’n blom van suiwer goud. Graveer daarop soos op ’n seëlring die woorde: ‘Net vir die Here.’', 'AFRNLV'),
(2, 28, 37, 'Werk die blom met blou garing vas aan die voorkant van Aäron se tulband.', 'AFRNLV'),
(2, 28, 38, 'Aäron sal dit op sy voorkop dra as teken dat hy medeskuldig is aan die oortredings wat Israel oor die offers begaan. Hy moet dit deurentyd dra sodat die Here goedgesind teenoor sy volk kan bly.', 'AFRNLV'),
(2, 28, 39, '“Aäron se mantel moet van fyn linne gemaak word. Die tulband op sy kop moet ook van fyn linne gemaak word. Jy moet ook vir hom ’n gordel van geborduurde materiaal maak.', 'AFRNLV'),
(2, 28, 40, '“Maak ook vir Aäron se seuns mantels, gordels en tulbande wat aan hulle waardigheid verleen.', 'AFRNLV'),
(2, 28, 41, '“Laat Aäron en sy seuns hierdie klere aantrek. Salf hulle en bevestig hulle in hulle ampte. Stel hulle aan om My as afgesonderde priesters te dien.', 'AFRNLV'),
(2, 28, 42, 'Maak ook vir hulle broeke om onder hierdie klere te dra sodat hulle toe is vanaf die heupe tot by die bobene.', 'AFRNLV'),
(2, 28, 43, 'Aäron en sy seuns moet elke keer hierdie klere aanhê wanneer hulle in die tabernakel ingaan of na die altaar toe gaan om daar hulle werk te doen. As hulle dit nie aanhet nie, sal hulle sterf. Dit is die vaste reëls vir Aäron en sy nageslag.”', 'AFRNLV'),
(2, 29, 1, '“So moet jy maak wanneer jy Aäron en sy seuns as priesters aan My toewy: Vat ’n gesonde jong bul en twee ramme.', 'AFRNLV'),
(2, 29, 2, 'Bak ’n brood met meel sonder suurdeeg en plaatkoek met olyfolie en maak wafels waaroor olie gegooi is.', 'AFRNLV'),
(2, 29, 3, 'Sit alles in een mandjie en bring dit saam met die bul en die twee ramme na die ingang van die tabernakel.', 'AFRNLV'),
(2, 29, 4, '“Laat Aäron en sy seuns by die tabernakel kom staan. Was hulle met water.', 'AFRNLV'),
(2, 29, 5, 'Trek vir Aäron sy klere aan saam met die mantel van die skouerkleed, die skouerkleed en die borssak. Maak die skouerkleed vas met die gordel.', 'AFRNLV'),
(2, 29, 6, 'Sit die tulband op sy kop en maak die gewyde kroon daaraan vas.', 'AFRNLV'),
(2, 29, 7, 'Vat die salwingsolie en gooi dit oor sy kop.', 'AFRNLV'),
(2, 29, 8, 'Laat sy seuns ook naderstaan en laat hulle hulle geweefde klere aantrek.', 'AFRNLV'),
(2, 29, 9, 'Sit hulle gordels om hulle heupe en laat hulle die tulbande opsit. So sal jy hulle in hulle ampte aanstel. Hulle sal dan vir altyd my priesters wees.', 'AFRNLV'),
(2, 29, 10, '“Laat die bul by die ingang van die tabernakel staan. Aäron en sy seuns sit dan hulle hande op die dier se kop.', 'AFRNLV'),
(2, 29, 11, 'Dan moet jy die dier net daar by die ingang van die tabernakel in die teenwoordigheid van die Here slag.', 'AFRNLV'),
(2, 29, 12, 'Vat van die bul se bloed en smeer daarvan met jou vinger aan die horings van die altaar. Gooi die res van die bloed aan die onderkant van die altaar uit.', 'AFRNLV'),
(2, 29, 13, 'Vat die vet wat aan die dier se binnegoed was, die lewer en die twee niere met die vet daaraan en verbrand dit op die altaar.', 'AFRNLV'),
(2, 29, 14, 'Vat die karkas, vel en die mis uit die kamp uit en gaan verbrand dit daar as ’n offer vir die sonde.', 'AFRNLV'),
(2, 29, 15, '“Vat een van die ramme en laat Aäron en sy seuns hulle hande op sy kop sit.', 'AFRNLV'),
(2, 29, 16, 'Slag die ram, vang van sy bloed op en sprinkel dit teen die kant van die altaar.', 'AFRNLV'),
(2, 29, 17, 'Sny die ram se karkas in verskillende dele op. Was die binnegoed en die pote af met water. Sit dit neer langs die kop en die ander dele van die vleis.', 'AFRNLV'),
(2, 29, 18, 'Verbrand dit alles op die altaar. Dit is ’n brandoffer vir die Here. Dit is aanneemlik vir die Here.', 'AFRNLV'),
(2, 29, 19, '“Vat nou die ander ram. Laat Aäron en sy seuns hulle hande ook op sy kop sit.', 'AFRNLV'),
(2, 29, 20, 'Slag die ram en vang sy bloed op. Smeer van sy bloed aan die regteroorlel van Aäron en sy seuns en ook aan hulle regterduime en regtergroottone. Sprinkel die bloed wat oor is teen die kant van die altaar.', 'AFRNLV'),
(2, 29, 21, 'Vat dan van die bloed by die altaar en meng dit met die olie waarmee jy Aäron en sy seuns bevestig het. Sprinkel daarvan oor hulle en hulle klere. Dit wys dat hulle en hulle klere vir die Here afgesonder is.', 'AFRNLV'),
(2, 29, 22, '“Hierdie tweede ram word gebruik om Aäron en sy seuns in te seën. Sny die vet van die ram uit, ook die vet aan sy binnegoed, sy vetstert, die punt van die lewer, die twee niere met die vet oor hulle en die regterboud.', 'AFRNLV'),
(2, 29, 23, 'Uit die mandjie wat voor die Here gebring is, moet jy een van die brode, ’n stuk plaatkoek waarin olyfolie is, en van die wafels waaroor olie gegooi is, neem.', 'AFRNLV'),
(2, 29, 24, 'Laat Aäron en sy seuns hulle hande hou en sit dit alles in hulle hande. Hulle moet dit dan uitsteek na die Here toe as ’n geskenk wat hulle vir die Here aanbied.', 'AFRNLV'),
(2, 29, 25, 'Vat dit daarna weer by hulle en verbrand dit op die altaar. Dit is ’n brandoffer wat vir die Here aanneemlik is.', 'AFRNLV'),
(2, 29, 26, 'Vat die borsstuk van die ram waarmee Aäron georden is en hou dit uit na die Here toe om dit aan Hom op te dra. Daarna mag jy dit vir jouself hou om te eet.', 'AFRNLV'),
(2, 29, 27, '“Die heilige dele van die ram wat gebruik is om Aäron en sy seuns te orden, moet vir hulle eenkant gesit word. Dit is die borsstuk en die boud wat na die Here toe uitgesteek is en aan Hom opgedra is.', 'AFRNLV'),
(2, 29, 28, 'Voortaan sal hierdie dele na Aäron en sy afstammelinge gaan wanneer die mense van Israel ’n vrede-offer of dankoffer vir die Here bring.', 'AFRNLV'),
(2, 29, 29, '“Aäron se spesiale klere moet ook gebruik word wanneer sy opvolgers in sy plek gesalf en in hulle amp bevestig word.', 'AFRNLV'),
(2, 29, 30, 'Die seun van Aäron wat hom opvolg, moet hierdie klere sewe dae lank aanhou wanneer hy in die tabernakel ingaan en in die heiligdom met sy werk begin.', 'AFRNLV'),
(2, 29, 31, '“Vat die vleis van die ram wat tydens die bevestiging gebruik is en maak dit gaar by ’n plek wat daarvoor eenkant gesit is.', 'AFRNLV'),
(2, 29, 32, 'Aäron en sy seuns moet daar by die ingang van die tabernakel hierdie vleis en die brood wat in die mandjie oor is, eet.', 'AFRNLV'),
(2, 29, 33, 'Net hulle mag van die brood en vleis eet waarmee hulle tydens hulle bevestiging vir hulle versoening gedoen is. Die gewone mense mag glad nie daarvan eet nie omdat dit heilig is.', 'AFRNLV'),
(2, 29, 34, 'As daar die volgende môre nog van die gewyde vleis of brood oor is, moet dit heeltemal verbrand word. Dit mag nie geëet word nie, want dit is vir God eenkant gesit.', 'AFRNLV'),
(2, 29, 35, '“Dit is hoe Ek jou beveel het jy Aäron en sy seuns in hulle werk moet bevestig. Die geleentheid hou sewe dae lank aan.', 'AFRNLV'),
(2, 29, 36, 'Jy moet elke dag ’n jong bul as sonde-offer bring met die oog op versoening. Bring ook ’n offer om die altaar te reinig. Gooi olie daaroor uit om dit aan die Here te wy.', 'AFRNLV'),
(2, 29, 37, 'Sewe dae lank moet jy elke dag ’n versoeningsoffer op die altaar bring. Die altaar sal dan uitsluitlik aan God gewy wees. Enigeen wat daaraan raak, sal vir God afgesonder wees.', 'AFRNLV'),
(2, 29, 38, '“Dit is wat jy op die altaar moet offer: Offer elke dag twee jaaroud lammers op die altaar.', 'AFRNLV'),
(2, 29, 39, 'Offer die een in die oggend en die ander een teen die aand.', 'AFRNLV'),
(2, 29, 40, 'Saam met die lam in die oggend moet jy een en ’n half kilogram fynmeel offer. Dit moet gemeng word met een liter gesuiwerde olie en een liter wyn.', 'AFRNLV'),
(2, 29, 41, 'Die aandoffer word saam met meel, olie en wyn geoffer net soos dié van die oggend. Dit is ’n vuuroffer wat aangenaam is vir die Here.', 'AFRNLV'),
(2, 29, 42, '“Van geslag tot geslag moet daar vir My elke dag ’n brandoffer by die ingang van die tabernakel gebring word. Daar sal Ek julle ontmoet en met julle praat.', 'AFRNLV'),
(2, 29, 43, 'Daar sal Ek die Israeliete ontmoet en Ek sal dit ’n heilige plek maak omdat Ek daar is.', 'AFRNLV'),
(2, 29, 44, 'Ek sal die tabernakel en sy altaar ’n heilige plek maak. Ek sal Aäron en sy seuns vir My heilig as my priesters.', 'AFRNLV'),
(2, 29, 45, 'Ek sal tussen die Israeliete woon. Ek sal hulle God wees.', 'AFRNLV'),
(2, 29, 46, 'Hulle sal erken dat Ek die Here hulle God is. Dit is Ek wat hulle uit Egipte bevry het om saam met hulle te woon. Ek is die Here hulle God.”', 'AFRNLV'),
(2, 30, 1, '“Maak ook ’n klein altaar van akasiahout om wierook daarop te brand.', 'AFRNLV'),
(2, 30, 2, 'Dit moet aan die kante ’n halwe meter breed wees en ’n meter hoog. Op die hoeke moet daar horings wees wat uit dieselfde hout gemaak is om ’n eenheid te vorm.', 'AFRNLV'),
(2, 30, 3, 'Jy moet die bokant, die kante en die horings met suiwer goud oortrek. Sit ’n rand van goud reg rondom die altaar.', 'AFRNLV'),
(2, 30, 4, 'Maak draringe van goud vir die altaar. Sit dit onder die rand vas aan die teenoorstaande kante sodat die drapale waarmee die altaar gedra word daar kan deursteek.', 'AFRNLV'),
(2, 30, 5, 'Die drapale moet van akasiahout gemaak word. Trek dit ook oor met goud.', 'AFRNLV'),
(2, 30, 6, 'Sit die wierookaltaar voor die gordyn waaragter die ark van die verbond is. Dit moet reg teenoor die versoendeksel wees. Daar sal Ek jou ontmoet.', 'AFRNLV'),
(2, 30, 7, '“Elke oggend wanneer Aäron die lampe kom uitdoof, moet hy geurige wierook op die altaar brand.', 'AFRNLV'),
(2, 30, 8, 'Ook wanneer hy die lampe teen die aand aan die brand steek, moet hy wierook daarop brand. Elke geslag moet wierook voor die Here laat brand.', 'AFRNLV'),
(2, 30, 9, '“Julle mag nie op hierdie altaar onheilige wierook brand nie. Julle mag ook nooit offers van vleis of graanoffers of drankoffers op hierdie altaar bring nie.', 'AFRNLV'),
(2, 30, 10, '“Een keer elke jaar moet Aäron die altaar heilig wanneer hy bloed van die versoeningsoffer aan die horings van die altaar smeer. “Elke geslag moet een keer per jaar versoening op hierdie altaar kom doen. Dit is uitsluitlik hiervoor aan die Here gewy.”', 'AFRNLV'),
(2, 30, 11, 'Die Here het ook vir Moses gesê:', 'AFRNLV'),
(2, 30, 12, '“Wanneer jy die Israeliete tel, moet elkeen wat getel is ’n afkoopsom vir homself aan die Here betaal. Geen ramp sal hulle dan tref wanneer jy hulle tel nie.', 'AFRNLV'),
(2, 30, 13, 'Elkeen wat getel word, moet ses gram silwer vir die Here betaal. Dit is volgens die eenheid wat by die hei-ligdom gebruik word.', 'AFRNLV'),
(2, 30, 14, 'Elkeen bo twintig jaar oud moet hierdie afkoopsom vir die Here betaal.', 'AFRNLV'),
(2, 30, 15, 'Wanneer hulle hierdie afkoopsom vir hulleself betaal, moet dié wat ryk is nie meer gee en dié wat arm is nie minder betaal nie.', 'AFRNLV'),
(2, 30, 16, 'Gebruik hierdie geld vir die diens by die tabernakel. Dit sal die Israeliete daaraan herinner dat die Here hulle lewens losgekoop het.”', 'AFRNLV'),
(2, 30, 17, 'Die Here het vir Moses gesê:', 'AFRNLV'),
(2, 30, 18, '“Maak ’n koperhouer op ’n kopervoetstuk om in te was. Sit dit tussen die tabernakel en die altaar en gooi dit vol water.', 'AFRNLV'),
(2, 30, 19, 'Aäron en sy seuns moet hulle hande en voete daarin was', 'AFRNLV'),
(2, 30, 20, 'wanneer hulle in die tabernakel ingaan om voor die Here te verskyn of om ’n offer te bring. Hulle moet hulle was voordat hulle diens verrig, anders sal hulle sterf.', 'AFRNLV'),
(2, 30, 21, 'Dis ’n vaste reël vir Aäron en sy opvolgers en moet deur elke geslag nagekom word.”', 'AFRNLV'),
(2, 30, 22, 'Die Here het verder vir Moses gesê:', 'AFRNLV'),
(2, 30, 23, '“Kry die volgende bymekaar: 500 dele mirre, die helfte soveel kaneel, 250 dele kalmoes,', 'AFRNLV'),
(2, 30, 24, '500 dele kassie en vier liter olyfolie.', 'AFRNLV'),
(2, 30, 25, 'Meng dit met mekaar en maak daarvan heilige salfolie.', 'AFRNLV'),
(2, 30, 26, 'Gebruik dit om die tabernakel en die ark van die verbond te salf.', 'AFRNLV'),
(2, 30, 27, 'Salf daarmee ook die tafel en al sy toebehore, die kandelaar en al sy toebehore, die wierookaltaar,', 'AFRNLV'),
(2, 30, 28, 'die brandofferaltaar met sy toebehore en die waskom met sy voetstuk.', 'AFRNLV'),
(2, 30, 29, 'Dra hulle almal aan die Here op. Enigeen wat daarna daaraan raak, sal vir die Here geheilig wees.', 'AFRNLV'),
(2, 30, 30, '“Jy moet ook Aäron en sy seuns met die olie salf en hulle aan My wy om my priesters te wees.', 'AFRNLV'),
(2, 30, 31, '“Sê ook vir die Israeliete: ‘Hierdie olie sal altyd my heilige olie wees.', 'AFRNLV'),
(2, 30, 32, 'Dit mag nooit vir enige ander mens gebruik word nie. Julle mag ook nie daarvan vir julleself gebruik nie. Dit is heilig en moet altyd as heilig beskou word.', 'AFRNLV'),
(2, 30, 33, '“‘Enigeen wat net so ’n mengsel maak of daarvan aan iemand sit wat nie ’n priester is nie, sal uit die gemeenskap verwyder word.’”', 'AFRNLV'),
(2, 30, 34, 'Die Here het verder vir Moses gesê: “Meet gelyke hoeveelhede speserye af van hars, naeltjies, galbanum en suiwer wierook.', 'AFRNLV'),
(2, 30, 35, 'Meng dit soos ’n apteker en maak daarvan suiwer en heilige wierook.', 'AFRNLV'),
(2, 30, 36, 'Maal dit tot ’n fyn poeier en strooi daarvan voor die ark van die verbond waar Ek jou ontmoet in die tent van ontmoeting. Dit is besonder heilige wierook.', 'AFRNLV'),
(2, 30, 37, 'Jy mag nooit hierdie wierook vir jouself maak nie. Dit is uitsluitlik vir die Here. Dit is vir die Here alleen.', 'AFRNLV'),
(2, 30, 38, 'Die een wat so ’n mengsel maak, sal uit die gemeenskap verwyder word.”', 'AFRNLV'),
(2, 31, 1, 'Die Here het ook vir Moses gesê:', 'AFRNLV'),
(2, 31, 2, '“Ek het Besaleël, die seun van Uri en kleinseun van Gur uit die stam van Juda, gekies.', 'AFRNLV'),
(2, 31, 3, 'My Gees gee vir hom die kennis, begrip en vaardigheid om verskillende dinge te kan maak.', 'AFRNLV'),
(2, 31, 4, 'Hy kan kunstige voorwerpe uit goud, silwer en brons maak.', 'AFRNLV'),
(2, 31, 5, 'Hy kan edelstene graveer en monteer en houtsnywerk doen. Hy kan enige kunswerk maak.', 'AFRNLV'),
(2, 31, 6, '“Ek het ook Oholiab, die seun van Agisamak uit die stam van Dan, gekies om saam met hom te werk. Ek het aan verskillende manne wat oor die kennis beskik die vaardigheid gegee om al die dinge te maak wat Ek vir jou gesê het.', 'AFRNLV'),
(2, 31, 7, 'Hulle sal die tabernakel bou, die ark van die verbond, die ark se deksel en al die gereedskap wat in die tent gebruik word.', 'AFRNLV'),
(2, 31, 8, 'Hulle sal ook die tafel maak met sy toebehore en die kandelaar met al sy toebehore en die wierookaltaar.', 'AFRNLV'),
(2, 31, 9, 'Hulle sal ook die altaar vir die brandoffer met sy toebehore maak en die waskom met sy voetstuk.', 'AFRNLV'),
(2, 31, 10, '“Ook die spesiaal geborduurde klere wat Aäron en sy seuns dra wanneer hulle die priesterwerk doen, sal hulle maak.', 'AFRNLV'),
(2, 31, 11, 'Hulle sal ook die salfolie en die spesiale wierook maak, alles presies soos Ek vir jou gesê het.”', 'AFRNLV'),
(2, 31, 12, 'Die Here het verder ook vir Moses gesê:', 'AFRNLV'),
(2, 31, 13, '“Jy moet vir die Israeliete sê om my Sabbatte te onderhou. Die Sabbat is ’n teken van die ewige verbond tussen My en julle. Dit herinner julle daaraan dat Ek die Here is wat julle vir My afgesonder het.', 'AFRNLV'),
(2, 31, 14, 'Hou die Sabbatdag gereeld, want dit is ’n heilige dag. Die een wat dit verontagsaam, moet beslis doodgemaak word. Iemand wat op daardie dag met sy werk aangaan, sal uit die gemeenskap verwyder word.', 'AFRNLV'),
(2, 31, 15, 'Gaan ses dae lank aan met jou gewone werk. Op die sewende dag moet jy daarmee ophou en tot rus kom. Dit is die Here se heilige rusdag. Enigeen wat op die Sabbatdag met sy werk aangaan, moet doodgemaak word.', 'AFRNLV'),
(2, 31, 16, '“Die Israeliete moet die dag van die Sabbat onderhou.', 'AFRNLV'),
(2, 31, 17, 'Dit is tussen My en die Israeliete ’n teken wat vir altyd sal bly staan. Die Here het in ses dae die hemel en die aarde gemaak. Op die sewende dag het Hy tot rus gekom.”', 'AFRNLV'),
(2, 31, 18, 'Toe die Here klaar gepraat het met Moses op Sinai, het Hy vir hom twee plat klippe gegee waarop God met sy eie vinger die bepalings van sy verbond geskryf het.', 'AFRNLV'),
(2, 32, 1, 'Toe die volk sien dat Moses lank wegbly en nie van die berg af kom nie, het hulle na Aäron toe gegaan. Hulle het vir hom gesê: “Maak vir ons ’n god wat ons kan lei. Ons weet nie wat van hierdie man Moses geword het wat ons uit Egipte weggelei het nie.”', 'AFRNLV'),
(2, 32, 2, 'Aäron het toe vir hulle gesê: “Haal julle vroue en seuns en dogters se goue ringe van hulle ore af en bring dit hier vir my.”', 'AFRNLV'),
(2, 32, 3, 'Almal van die volk het toe die goue ringe afgehaal en dit vir Aäron gebring.', 'AFRNLV'),
(2, 32, 4, 'Aäron het dit by hulle gevat, dit gesmelt en daarvan ’n kalf gemaak wat uit goud gegiet is. Die volk sê toe: “Israel, hier is jou god wat jou uit Egipte bevry het!”', 'AFRNLV'),
(2, 32, 5, 'Toe Aäron dit sien, het hy ook ’n altaar voor die kalf gebou. Hy het aangekondig: “Ons hou môre ’n fees vir die Here!”', 'AFRNLV'),
(2, 32, 6, 'Van vroeg die volgende oggend af het hulle brandoffers en vrede-offers gebring. Die volk het geëet en gedrink. Dit het later begin hand uitruk.', 'AFRNLV'),
(2, 32, 7, 'Die Here het toe vir Moses gesê: “Klim dadelik van die berg af! Die volk wat jy uit Egipte bevry het, is besig om lelike dinge te doen.', 'AFRNLV'),
(2, 32, 8, 'Hulle het van die koers afgewyk wat Ek vir hulle gewys het. Hulle het vir hulle ’n kalf gemaak wat hulle aanbid en waarvoor hulle offer. Hulle sê daarvoor: ‘Hier is jou god wat jou uit Egipte bevry het, Israel!’”', 'AFRNLV'),
(2, 32, 9, 'Die Here sê toe vir Moses: “Ek het nou gesien dat hierdie volk hulle eie kop gaan volg.', 'AFRNLV'),
(2, 32, 10, 'Moenie My nou keer nie. Laat staan My dat Ek my woede op hulle kan uithaal en hulle uitwis. Ek sal eerder van jou ’n groot nasie maak.”', 'AFRNLV'),
(2, 32, 11, 'Maar Moses het by die Here gepleit om dit nie te doen nie. Hy het vir die Here gevra: “Here, waarom sal U nou u woede uithaal op u volk wat U met groot krag en sterk mag uit Egipte bevry het?', 'AFRNLV'),
(2, 32, 12, 'Waarom sal U die Egiptenaars kans gee om te sê: ‘Hulle God het hulle om die bos gelei. Hy het hulle bevry sodat Hy hulle tussen die berge kon uitwis en van die aarde af laat verdwyn’? Moet tog asseblief nie kwaad word nie. Sien af daarvan en moenie hierdie ramp oor hulle laat kom nie.', 'AFRNLV'),
(2, 32, 13, 'Onthou tog dat U ’n ooreenkoms gesluit het met u dienaars Abraham, Isak en Jakob. “U het vir hulle belowe: ‘Ek sal julle nageslag so baie maak soos die sterre in die lug. Ek sal hierdie hele land vir julle nageslag gee om vir altyd in te woon.’”', 'AFRNLV'),
(2, 32, 14, 'Die Here het toe afgesien van die ramp wat Hy oor sy volk wou bring.', 'AFRNLV'),
(2, 32, 15, 'Daarna het Moses omgedraai en van die berg afgeklim. Hy het die klippe waarop die verbond geskryf was in sy hand gehou. Dit was op albei kante, voor en agter, geskryf.', 'AFRNLV'),
(2, 32, 16, 'Dit was God se eie handewerk. Hy het self daarop geskryf.', 'AFRNLV'),
(2, 32, 17, 'Toe Josua hoor hoe die volk tekere gaan, het hy vir Moses gesê: “Dit klink of daar oorlog in die kamp is!”', 'AFRNLV'),
(2, 32, 18, 'Moses het geantwoord: “Nee, dis nie die gejuig van oorwinning nie; ook nie die gekerm van verloorders nie. Dis die lawaai van feesviering wat ek hoor!”', 'AFRNLV'),
(2, 32, 19, 'Toe hulle nader aan die kamp kom, het Moses die kalf en die gedansery gesien. Hy het so kwaad geword dat hy die klippe op die grond neergegooi het. Dit het daar by die voet van die berg in stukke gebreek.', 'AFRNLV'),
(2, 32, 20, 'Hy het toe die beeld van die kalf wat hulle gemaak het in die vuur gegooi. Toe dit afgekoel het, het hy dit fyngemaal. Hy het die poeier in water gegooi en die Israeliete gedwing om dit te drink.', 'AFRNLV'),
(2, 32, 21, 'Hy vra toe vir Aäron: “Wat het die volk dan aan jou gedoen dat jy hulle so ’n groot sonde laat doen het?”', 'AFRNLV'),
(2, 32, 22, '“Moenie kwaad word nie,” het Aäron geantwoord. “Jy weet self hoe gereed is hierdie volk om kwaad te doen.', 'AFRNLV'),
(2, 32, 23, 'Hulle het vir my kom sê: ‘Maak vir ons ’n god wat ons kan lei. Ons weet nie wat geword het van hierdie Moses wat ons uit Egipte gelei het nie.’', 'AFRNLV'),
(2, 32, 24, 'Ek het toe vir hulle gesê: ‘Haal af julle goue oorringe en bring dit vir my.’ Ek het dit by hulle gevat en in die vuur gegooi en siedaar, hierdie kalf kom toe uit die vuur!”', 'AFRNLV'),
(2, 32, 25, 'Moses het besef dat Aäron toegelaat het dat die volk hand uitruk. Hulle was ’n bespotting vir hulle vyande.', 'AFRNLV'),
(2, 32, 26, 'Moses het by die ingang van die laer gaan staan en hardop uitgeroep: “Almal wat aan die Here se kant is, kom staan hier by my!” Al die Leviete het by hom gaan staan.', 'AFRNLV'),
(2, 32, 27, 'Hy het vir hulle gesê: “Die Here, die God van Israel, sê: ‘Elkeen moet sy swaard vat en van hoek tot kant almal in die kamp doodmaak, of dit nou broer, vriend of familielid is.’”', 'AFRNLV'),
(2, 32, 28, 'Die Leviete het net so gemaak soos Moses gesê het. Ongeveer 3 000 mans het daardie dag gesterf.', 'AFRNLV'),
(2, 32, 29, 'Moses het toe vir die Leviete gesê: “Julle het vandag julleself aan die Here toegewy. Julle het gedoen wat Hy gesê het, selfs al het dit beteken dat julle julle eie seuns en broers moes doodmaak. Die Here sal julle seën.”', 'AFRNLV'),
(2, 32, 30, 'Die volgende dag het Moses vir die volk wat oor was gesê: “Julle het verskriklik oortree. Ek sal egter weer opklim na die Here toe. Miskien kry ek dit reg dat Hy julle vergewe vir die sonde wat julle gedoen het.”', 'AFRNLV'),
(2, 32, 31, 'Moses het toe teruggegaan na die Here toe. Hy het vir Hom gesê: “Ag tog, Here, hierdie volk het ’n verskriklike sonde gedoen. Hulle het vir hulle ’n afgod van goud gemaak.', 'AFRNLV'),
(2, 32, 32, 'Wil U nie maar asseblief hulle sonde vergewe nie? As U nie wil nie, moet U tog maar my naam uitvee uit die boek waarin U dit opgeteken het.”', 'AFRNLV'),
(2, 32, 33, 'Die Here het vir Moses gesê: “Ek sal net die name van dié wat teen My oortree het, uitvee uit die boek.', 'AFRNLV'),
(2, 32, 34, 'Gaan nou en gaan lei die volk na die plek wat Ek vir jou gesê het. My engel sal voor jou uitgaan. Ek sal met hulle wat gesondig het, afreken op die dag wanneer Ek hulle tot rekenskap roep.”', 'AFRNLV'),
(2, 32, 35, 'Die Here het ’n groot ramp oor die volk laat kom omdat hulle die kalf aanbid het wat Aäron vir hulle gemaak het.', 'AFRNLV'),
(2, 33, 1, 'Die Here het vir Moses gesê: “Jy en die volk wat jy uit Egipte gelei het, moet nou maar van hier af verder trek. Gaan na die land wat Ek aan Abraham, Isak en Jakob beloof het. Toe het Ek belowe dat Ek hierdie land vir hulle nageslag sal gee.', 'AFRNLV'),
(2, 33, 2, 'Ek sal ’n engel voor julle uitstuur. Ek sal die Kanaäniete, Amoriete, Hetiete, Feresiete, Hewiete en Jebusiete wat daar bly, uit die land verdryf.', 'AFRNLV'),
(2, 33, 3, 'Dit is ’n baie vrugbare land. “Ek sal egter nie verder saam met julle trek nie. Julle is ’n eiesinnige volk. As Ek saamgaan, sal Ek julle dalk vernietig.”', 'AFRNLV'),
(2, 33, 4, 'Toe die volk hierdie harde woorde hoor, het hulle baie hartseer geword. Hulle wou nie langer juweliersware dra nie.', 'AFRNLV'),
(2, 33, 5, 'Die Here het dan immers vir Moses beveel om vir die Israeliete te sê: “Julle is ’n eiesinnige volk. As Ek ’n tree verder saam met julle moet trek, gaan Ek julle vernietig. Haal af julle juweliersware. Ek sal kyk wat Ek met julle moet doen.”', 'AFRNLV'),
(2, 33, 6, 'Vandat hulle van Sinai af weg is, het die Israeliete nie weer juweliersware gedra nie.', 'AFRNLV'),
(2, 33, 7, 'Moses het ’n tent ’n hele ent weg van die laer af opgeslaan. Hy het dit “die ontmoetingstent” genoem. As iemand by die Here raad gesoek het, het hy na die ontmoetingstent buite die kamp gegaan.', 'AFRNLV'),
(2, 33, 8, 'Wanneer Moses uit die kamp na die tent toe gegaan het, het al die mense by die ingang van hulle tente gaan staan. Hulle het Moses agternagestaar tot hy in die tent van ontmoeting ingegaan het.', 'AFRNLV'),
(2, 33, 9, 'Die oomblik wanneer hy die tent binnegegaan het, het die wolkkolom afgesak. Dit het oor die deur van die tent bly hang terwyl die Here daar met Moses gepraat het.', 'AFRNLV'),
(2, 33, 10, 'Wanneer die volk die wolkkolom oor die tent se deur sien hang het, het hulle opgestaan en by die ingang van hulle tente gekniel om die Here te aanbid.', 'AFRNLV'),
(2, 33, 11, 'Binne-in die tent het die Here met Moses gepraat soos vriende wat gesels en mekaar in die oë kyk. Wanneer Moses daarna weer na die kamp toe teruggekom het, het Josua die seun van Nun wat hom gehelp het, daar agtergebly. Hy het nie van die tent af weggegaan nie.', 'AFRNLV'),
(2, 33, 12, 'Op ’n keer het Moses vir die Here gesê: “U het vir my gesê om hierdie volk te lei na die land wat U aan hulle beloof het. U het egter nooit vir my gesê wie U saam met my gaan stuur nie. U het wel vir my gesê dat U my baie goed ken en dat ek u goedkeuring wegdra.', 'AFRNLV'),
(2, 33, 13, '“As dit dan so is, sê asseblief wat u planne is sodat ek kan weet wat U van my verwag. Hierdie mense is tog u eie volk.”', 'AFRNLV'),
(2, 33, 14, 'Hy vra toe vir Moses: “Moet Ek dan self saamgaan sodat jou hart kan rus?”', 'AFRNLV'),
(2, 33, 15, 'Moses sê vir Hom: “As U nie self saamgaan nie, moet U ons nie eers ’n tree van hier af laat beweeg nie.', 'AFRNLV'),
(2, 33, 16, 'As U nie saam met ons gaan nie, waaraan sal dit duidelik wees dat U vir my en u volk lief is? Hoe anders sal dit duidelik wees dat U anders oor ons voel as oor die ander volke op aarde?”', 'AFRNLV'),
(2, 33, 17, 'Die Here het vir Moses geantwoord: “Goed, Ek sal doen wat jy gevra het. Jy dra my goedkeuring weg. Jy is my vriend.”', 'AFRNLV'),
(2, 33, 18, 'Toe vra Moses: “Kan ek nie maar u heerlikheid sien nie?”', 'AFRNLV'),
(2, 33, 19, 'Die Here sê vir hom: “Ek sal jou iets van my goedheid laat sien en Ek sal jou my stem laat hoor wanneer Ek my Naam ‘die Here’ uitroep. Ek gee genade aan dié wat Ek wil; en ontferming aan dié wat Ek wil.”', 'AFRNLV'),
(2, 33, 20, 'Hy sê toe vir hom: “Jy durf nie my gesig sien nie. Geen mens sal bly leef as hy sien hoe die Here lyk nie.”', 'AFRNLV'),
(2, 33, 21, 'Die Here sê verder vir hom: “Kom staan by hierdie rotse, hier by My.', 'AFRNLV'),
(2, 33, 22, 'Wanneer Ek in my majesteit hier verbykom, sal Ek jou tussen die rotse laat staan en jou met my hand beskerm terwyl Ek verbygaan.', 'AFRNLV'),
(2, 33, 23, 'Wanneer Ek verby is, sal Ek my hand wegvat en dan sal jy My van agter kan sien. Niemand mag My van voor af sien nie.”', 'AFRNLV'),
(2, 34, 1, 'Die Here het vir Moses gesê: “Kry twee plat klippe gereed. Ek sal weer al die woorde wat op die klippe was wat jy stukkend gegooi het, daarop skryf.', 'AFRNLV'),
(2, 34, 2, 'Wees môre-oggend vroeg gereed daarmee sodat jy die berg kan uitklim. Kry My bo-op die berg.', 'AFRNLV'),
(2, 34, 3, 'Niemand anders mag saam met jou teen die berg uitklim nie. Daar mag nêrens op die berg iemand anders wees nie. Daar mag selfs nie enige beeste of vee teen die berg wei nie.”', 'AFRNLV'),
(2, 34, 4, 'Moses het toe twee plat klippe soos die eerstes gereed gekry. Hy het vroeg die oggend opgestaan en teen die berg begin uitklim, soos die Here vir hom gesê het. Hy het die twee plat klippe in sy hande gedra.', 'AFRNLV'),
(2, 34, 5, 'Die Here kom toe in ’n wolk af, gaan staan by Moses en roep hardop sy eie Naam, “die Here”, uit.', 'AFRNLV'),
(2, 34, 6, 'Terwyl Hy by Moses verbybeweeg, het Hy uitgeroep: “Ek is die Here. Ek is ’n God wat barmhartig en genadig is. Ek het geduld met mense. Ek is lojaal. Ek bly getrou.', 'AFRNLV'),
(2, 34, 7, 'Ek bly vol liefde oor al die geslagte. Ek vergeef alles wat hulle verkeerd gedoen het. Ek laat sonde egter nie sommer verbygaan nie. Ek straf selfs die kinders tot in die derde en vierde geslag daarna vir die sonde wat hulle voorouers gedoen het.”', 'AFRNLV'),
(2, 34, 8, 'Moses het diep vooroor gebuig en begin bid.', 'AFRNLV'),
(2, 34, 9, 'Hy het gesê: “As ek dan regtig u goedkeuring geniet, Here, trek dan verder saam met ons. Dit is wel ’n eiesinnige volk hierdie, maar vergeef ons tog ons sonde en ons oortredings. Aanvaar ons tog as u eiendom.”', 'AFRNLV'),
(2, 34, 10, 'Die Here sê toe: “Goed, Ek sluit met julle ’n ooreenkoms. Ek sal voor die hele volk wonderlike dinge laat gebeur wat nog nêrens op aarde of voor enige volk gebeur het nie. Al die volke sal sien wat die Here kan doen. Ek sal wonderlike dinge met julle laat gebeur.', 'AFRNLV'),
(2, 34, 11, 'Sorg dat julle alles doen wat Ek vandag vir julle sê. Ek sal die Amoriete, Kanaäniete, Hetiete, Feresiete, Hewiete en Jebusiete voor julle uit die land verdryf.', 'AFRNLV'),
(2, 34, 12, '“Maak seker dat jy op geen manier enige ooreenkoms sluit met die mense van hierdie land waarin julle gaan woon nie. As julle dit doen, gaan julle dieselfde dinge as hulle doen.', 'AFRNLV'),
(2, 34, 13, 'Trouens, julle moet hulle heidense altare afbreek. Trek hulle klippilare om en vernietig hulle afgodsbeelde.', 'AFRNLV'),
(2, 34, 14, 'Julle mag geen ander god behalwe die Here aanbid nie. Hy is ’n God wat volle getrouheid vereis.', 'AFRNLV'),
(2, 34, 15, '“Moenie ooreenkomste sluit met die inwoners nie. Hulle sal julle verlei om saam met hulle agter hulle gode aan te gaan en soos prostitute teenoor My op te tree. Wanneer hulle hulle gode aanbid, sal hulle julle uitnooi om saam met hulle van hulle afgodsoffers te eet.', 'AFRNLV'),
(2, 34, 16, 'Julle sal julle seuns met hulle dogters laat trou. Wanneer hulle vroue hulle gode aanbid, sal julle seuns agter hulle aangaan en soos prostitute teenoor My optree.', 'AFRNLV'),
(2, 34, 17, 'Julle mag nooit afgodsbeelde maak om te aanbid nie.', 'AFRNLV'),
(2, 34, 18, '“Onthou om gereeld die Fees van die Ongesuurde Brood te hou. Soos Ek vir julle gesê het, moet julle vir sewe dae lank kos eet waarin daar geen suurdeeg gebruik is nie. Julle moet dit elke jaar in die vroeë lente hou. Dit is die tyd toe julle uit Egipte weg is.', 'AFRNLV'),
(2, 34, 19, '“Alles wat eerste gebore is en manlik is, behoort aan My. Jou seun of jou bees of skaap wat eerste gebore word, is Myne.', 'AFRNLV'),
(2, 34, 20, 'Die eerste donkiehings mag met ’n skaap vervang word. As jy dit nie wil omruil nie, moet jy die donkie se nek breek om dit dood te maak. Jou eerste seun wat gebore word, moet ook met geld uitgekoop word. Niemand mag na My toe kom sonder ’n offer nie.', 'AFRNLV'),
(2, 34, 21, '“Ses dae lank moet jy besig wees met jou werk. Op die sewende dag moet jy ophou, selfs al is dit planttyd of oestyd.', 'AFRNLV'),
(2, 34, 22, 'Onthou ook om die Oesfees te hou wanneer die oes begin inkom. Onthou ook die Insamelingsfees aan die einde van die oestyd.', 'AFRNLV'),
(2, 34, 23, 'Drie keer elke jaar moet al die mans voor die oppermagtige Here, die God van Israel, kom aanbid.', 'AFRNLV'),
(2, 34, 24, 'Niemand sal julle aanval of julle land probeer afneem terwyl julle van die huis af weg is om die Here te gaan aanbid nie. Ek sal die nasies voor jou uit verdryf. Ek sal jou grond al meer maak.', 'AFRNLV'),
(2, 34, 25, '“Daar mag nie suurdeeg wees in die brood wat julle vir My offer nie. Daar mag niks van die vleis van die paaslam gedurende die Paasfees oor wees teen die volgende oggend nie.', 'AFRNLV'),
(2, 34, 26, 'Julle moet die beste deel van die eerste oes wat jy insamel na die huis van die Here bring. “Jy mag nie ’n boklam offer wat nog nie gespeen is nie.”', 'AFRNLV'),
(2, 34, 27, 'Die Here het ook vir Moses gesê: “Skryf alles neer wat Ek vir jou sê. Dit is die bepalings van my verbond met Israel.”', 'AFRNLV'),
(2, 34, 28, 'Moses was daar bo-op die berg by die Here vir 40 dae en 40 nagte. Hy het gedurende daardie tyd niks geëet of gedrink nie. Hy het die Tien Gebooie van God se ooreenkoms op die plat klippe geskryf.', 'AFRNLV'),
(2, 34, 29, 'Moses het van Sinaiberg afgeklim met die twee plat klippe waarop die bepalings van die verbond geskryf was in sy hande. Toe hy afklim, het hy nie geweet dat sy gesig blink omdat God met hom gepraat het nie.', 'AFRNLV'),
(2, 34, 30, 'Aäron en die Israeliete het gesien hoe sy gesig blink en was bang om naby hom te kom.', 'AFRNLV'),
(2, 34, 31, 'Moses het hulle egter nadergeroep. Toe Aäron en die leiers naderkom, het hy met hulle begin praat.', 'AFRNLV'),
(2, 34, 32, 'Die hele volk het nadergekom, en Moses het alles oorvertel wat die Here vir hom op Sinaiberg gesê het.', 'AFRNLV'),
(2, 34, 33, 'Nadat Moses met hulle gepraat het, het hy ’n doek oor sy kop gegooi.', 'AFRNLV'),
(2, 34, 34, 'Elke keer wanneer Moses met die Here in die tent gaan praat het, het hy die doek afgehaal tot hy weer teruggekom het. Dan het hy alles aan die Israeliete gerapporteer wat die Here vir hom gesê het.', 'AFRNLV'),
(2, 34, 35, 'Die Israeliete het sy gesig sien blink. Hy het daarom weer die doek oor sy kop gegooi totdat hy weer met die Here gaan praat het.', 'AFRNLV'),
(2, 35, 1, 'Moses het al die Israeliete laat bymekaarkom. Hy het vir hulle gesê: “Hier is die voorskrifte wat die Here vir julle gegee het:', 'AFRNLV'),
(2, 35, 2, 'Julle moet ses dae lank julle werk doen. Die sewende dag moet vir julle ’n heilige dag wees wat aan die Here gewy word en waarop gerus moet word. Enigeen wat op daardie dag werk, moet doodgemaak word.', 'AFRNLV'),
(2, 35, 3, 'Op daardie dag mag julle selfs nie vuur in julle huise maak nie.”', 'AFRNLV'),
(2, 35, 4, 'Moses het vir die vergadering van die Israeliete gesê: “Dit is wat die Here beveel het.', 'AFRNLV'),
(2, 35, 5, 'Gee vir die Here ’n vrywillige offer uit julle besittings. Almal wat bereid is, kan enigiets van die volgende vir die Here bring: goud, silwer of koper,', 'AFRNLV'),
(2, 35, 6, 'blou, pers en bloedrooi wolstof, linne, bokhaar,', 'AFRNLV'),
(2, 35, 7, 'rooigekleurde ramsvelle, gebreide velle of akasiahout,', 'AFRNLV'),
(2, 35, 8, 'olie vir die lampe, balsem vir salfolie en vir geurige wierook,', 'AFRNLV'),
(2, 35, 9, 'oniks en ander edelstene wat in die skouerkleed en borssak van die hoëpriester gesit kan word.', 'AFRNLV'),
(2, 35, 10, '“Almal onder julle wat die bekwaamheid het, moet kom om die dinge te maak wat die Here gesê het:', 'AFRNLV'),
(2, 35, 11, 'die tabernakel met sy seile bo-oor, die hakies, die rame, die dwarsbalke en die regop pale met hulle voetstukke;', 'AFRNLV'),
(2, 35, 12, 'die ark met sy drahoute; die deksel daarop en die gordyn wat dit afskort;', 'AFRNLV'),
(2, 35, 13, 'die tafel met die pale waaraan dit gedra word en al sy toebehore; die offerbrood;', 'AFRNLV'),
(2, 35, 14, 'die kandelaar en alles wat daarby hoort; sy lampies met hulle olie;', 'AFRNLV'),
(2, 35, 15, 'die wierookaltaar en die pale waaraan dit gedra word; die salfolie en die geurige wierook; die gordyn by die ingang van die tabernakel;', 'AFRNLV'),
(2, 35, 16, 'die brandofferaltaar met alles wat daarby hoort; sy koperrooster en die pale waaraan dit gedra word; die waskom en sy voetstuk;', 'AFRNLV'),
(2, 35, 17, 'die materiaal vir die muur rondom die binnehof; die regop pale en hulle voetstukke; die gordyn by die opening van die binnehof;', 'AFRNLV'),
(2, 35, 18, 'die tentpenne vir die tabernakel en vir die binnehof met hulle toue;', 'AFRNLV'),
(2, 35, 19, 'die spesiale klere wat die priester dra wanneer hy in die heiligdom werk; Aäron en sy seuns se klere om hulle dienswerk in te doen.”', 'AFRNLV'),
(2, 35, 20, 'Almal van die vergadering is toe weg van Moses af.', 'AFRNLV'),
(2, 35, 21, 'Elkeen wat so gevoel het, het uit vrye wil vir die Here iets gebring vir die tabernakel en sy toerusting, en vir die heilige klere wat gemaak moes word.', 'AFRNLV'),
(2, 35, 22, 'Almal wat gewillig was, sowel mans as vroue, het gekom en vir die Here borsspelde, oorringe, halssnoere en voorwerpe van goud gegee.', 'AFRNLV'),
(2, 35, 23, 'Elkeen wat blou, pers en bloedrooi wol gehad het, of linne, of bokhaar, of rooigekleurde ramsvel, of gebreide vel, het dit vir die Here gebring.', 'AFRNLV'),
(2, 35, 24, 'Dié wat dit kon bekostig, het vir die Here iets van silwer of koper gebring. Elkeen wat akasiahout gehad het wat gebruik kon word om die meubels van die tent te maak, het dit gebring.', 'AFRNLV'),
(2, 35, 25, 'Al die vroue wat bedrewe was met weefwerk het gekom en blou, pers en rooi materiaal en fyn linnestof vir die Here gebring.', 'AFRNLV'),
(2, 35, 26, 'Die vroue wat gewillig was en dit kon doen, het bokhaar gespin.', 'AFRNLV'),
(2, 35, 27, 'Die leiers het onikssteen en die ander edelstene geskenk wat vir die skouerstuk en die borssak nodig was.', 'AFRNLV'),
(2, 35, 28, 'Hulle het ook die speserye en die olie vir die kandelaar gebring, die salfolie en die geurige wierook.', 'AFRNLV'),
(2, 35, 29, 'So het elke man en vrou van die Israeliete wat bereid was, vrywillige bydraes gemaak om te help met die werk wat die Here vir hulle deur Moses opgedra het.', 'AFRNLV'),
(2, 35, 30, 'Moses het vir die Israeliete gesê: “Die Here het Besaleël, die seun van Uri uit die Judastam gekies.', 'AFRNLV'),
(2, 35, 31, 'God se Gees gee vir hom die verstand, die kennis en die vaardigheid vir die werk wat gedoen moet word.', 'AFRNLV'),
(2, 35, 32, 'Hy kan voorwerpe maak uit goud, silwer en koper.', 'AFRNLV'),
(2, 35, 33, 'Hy kan edelstene bewerk en dit monteer en ook houtsnywerk doen. Hy is in staat om enige kunswerk te maak.', 'AFRNLV'),
(2, 35, 34, 'God het vir hom en Oholiab, seun van Agisamak uit die Danstam, die vermoë gegee om ander op te lei.', 'AFRNLV'),
(2, 35, 35, 'Die Here stel hulle in staat om graveerwerk, borduurwerk en weefwerk te doen met blou, pers en bloedrooi wol en linne.”', 'AFRNLV'),
(2, 36, 1, '“Besaleël, Oholiab en al die ander persone vir wie die Here die kennis, verstand en vaardigheid gegee het om die werk by die tabernakel te doen, moet alles maak soos die Here gesê het.”', 'AFRNLV'),
(2, 36, 2, 'Moses het toe Besaleël en Oholiab laat kom saam met al die ander vir wie God toegerus het en wat gewillig was om die werk te doen.', 'AFRNLV'),
(2, 36, 3, 'Hulle het by Moses alles gekry wat die Israeliete gegee het om die heiligdom te bou. Die volk het elke oggend nog meer vrywillige offers gebring.', 'AFRNLV'),
(2, 36, 4, 'Die mense wat aan die heiligdom gewerk het, het naderhand hulle werk gestaak en met Moses kom praat.', 'AFRNLV'),
(2, 36, 5, '“Die volk bring nou meer as wat ons nodig het om die werk te doen wat die Here vir ons gegee het,” het hulle gesê.', 'AFRNLV'),
(2, 36, 6, 'Moses het toe oral in die kamp laat afkondig: “Moenie meer offergawes bring nie. Julle het nou genoeg gegee.” Die volk het toe opgehou om te bring.', 'AFRNLV'),
(2, 36, 7, 'Daar was nou oorgenoeg materiaal om die tent te maak. Daar sou selfs nog oorbly.', 'AFRNLV'),
(2, 36, 8, 'Almal wat kon help, het met die werk aan die tabernakel begin. Hulle het eers die onderste laag uit tien stukke materiaal gemaak. Hulle het blou, pers en bloedrooi draad ingeweef en gerubs daarop uitgeborduur.', 'AFRNLV'),
(2, 36, 9, 'Elkeen van die stukke materiaal was dieselfde grootte. Elkeen was veertien meter lank en twee meter breed.', 'AFRNLV'),
(2, 36, 10, 'Hulle het vyf stukke op mekaar gepas en aanmekaargewerk om een stel te vorm. Met die ander vyf het hulle ’n soortgelyke tweede stel gemaak.', 'AFRNLV'),
(2, 36, 11, 'Hulle het 50 lissies al om die rand aan die buitenste stuk materiaal van elke stel gewerk.', 'AFRNLV'),
(2, 36, 12, 'Die lissies van die twee stelle het presies op mekaar gepas.', 'AFRNLV'),
(2, 36, 13, 'Hulle het toe 50 goue hakies gemaak en deur die lissies gehaak sodat die twee stelle een dubbele vel gevorm het. Dit het saam die onderste laag oor die tabernakel gevorm.', 'AFRNLV'),
(2, 36, 14, '’n Tweede laag van elf stukke bokhaarmateriaal is gemaak om bo-oor die tent te gaan.', 'AFRNLV'),
(2, 36, 15, 'Elkeen van die stukke materiaal was presies dieselfde grootte. Elkeen was vyftien meter lank en twee meter breed.', 'AFRNLV'),
(2, 36, 16, 'Hulle het vyf stukke gebruik om een stel te maak. Vir die tweede stel het hulle die ander ses stukke gebruik.', 'AFRNLV'),
(2, 36, 17, 'Hulle het ook vir hierdie stelle 50 lissies rondom aan die buitenste stuk materiaal van elke stel gewerk.', 'AFRNLV'),
(2, 36, 18, 'Hulle het hakies van koper gemaak om deur die lissies te haak sodat die twee stelle aanmekaargesit kon word om een dubbele vel te vorm.', 'AFRNLV'),
(2, 36, 19, 'Hulle het ook ’n derde en vierde laag gemaak om bo-oor die tabernakel te span. Die een was van gelooide ramsvel en die ander van gebreide bokvel.', 'AFRNLV'),
(2, 36, 20, 'Hulle het regop houtpanele uit akasiahout gemaak as raamwerk vir die tabernakel.', 'AFRNLV'),
(2, 36, 21, 'Elke paneel was vyf meter hoog en 75 sentimeter breed.', 'AFRNLV'),
(2, 36, 22, 'Daar was twee penne aan elke paneel sodat dit aan die volgende paneel verbind kon word. Al die panele was identies.', 'AFRNLV'),
(2, 36, 23, 'Hulle het twintig panele gemaak vir die suidelike muur.', 'AFRNLV'),
(2, 36, 24, '40 voetstukke van silwer is ook gemaak, twee onder elke paneel.', 'AFRNLV'),
(2, 36, 25, 'Ook vir die noordelike muur het hulle twintig rame gemaak.', 'AFRNLV'),
(2, 36, 26, 'Hier was ook 40 voetstukke uit silwer, twee onder elke raam.', 'AFRNLV'),
(2, 36, 27, 'Vir die koppenent aan die westekant van die tabernakel het hulle ses panele gemaak.', 'AFRNLV'),
(2, 36, 28, 'Hulle het ook versterkte panele vir die hoeke gemaak.', 'AFRNLV'),
(2, 36, 29, 'Hierdie hoekpanele kon bo en onder met ringe vasgeklamp word om ’n eenheid met die ander mure te vorm. Daar was twee van hierdie panele, een vir elke hoek.', 'AFRNLV'),
(2, 36, 30, 'Vir die muur aan die koppenent was daar dus agt panele met twee voetstukke van silwer vir elkeen.', 'AFRNLV'),
(2, 36, 31, 'Hulle het toe vyf dwarslatte van akasiahout gemaak wat die panele aan die suidekant aan mekaar moes sluit.', 'AFRNLV'),
(2, 36, 32, 'Ook vir die noordelike en die westelike muur het hulle vir elkeen vyf dwarslatte gemaak.', 'AFRNLV'),
(2, 36, 33, '’n Dwarslat het in die middel van die panele van kant tot kant al teen die muur geloop.', 'AFRNLV'),
(2, 36, 34, 'Al die dwarslatte is met goud oorgetrek. Ook die ringe waardeur die dwarsbalke moes kom, is met goud oorgetrek.', 'AFRNLV'),
(2, 36, 35, 'Die afskorting vir binne-in die tabernakel is van geweefde linne gemaak. Hulle het daarin blou, pers en bloedrooi draad kunstig ingeweef en gerubs daarop uitgeborduur.', 'AFRNLV'),
(2, 36, 36, 'Hulle het vier pale uit akasiahout met goue hake gemaak. Die afskorting is daaraan opgehang. Die pale is met goud oorgetrek en op vier silwer voetstukke neergesit.', 'AFRNLV'),
(2, 36, 37, '’n Tweede afskorting is vir die ingang van die tent gemaak. Dit is gemaak van geweefde materiaal met blou, pers en bloedrooi wol.', 'AFRNLV'),
(2, 36, 38, 'Hierdie afskorting is met goue hakies aan vyf regop pale gehang. Die pale is met goud oorgetrek. Elkeen se voetstuk was van koper gemaak.', 'AFRNLV'),
(2, 37, 1, 'Besaleël het toe die ark van akasiahout gemaak. Dit was een en ’n kwart meter lank en ’n driekwart meter breed.', 'AFRNLV'),
(2, 37, 2, 'Hy het dit aan die binne- en buitekant met goud oorgetrek. Buite-om het dit ’n versierde rand gekry.', 'AFRNLV'),
(2, 37, 3, 'Daar was vier ringe onder aan elke hoek, twee ringe aan elke kant.', 'AFRNLV'),
(2, 37, 4, 'Besaleël het drapale van akasiahout gemaak, dit met goud oorgetrek', 'AFRNLV'),
(2, 37, 5, 'en die drapale deur die ringe gesteek om die ark daaraan te dra.', 'AFRNLV'),
(2, 37, 6, 'Daarna het hy die deksel vir die ark van suiwer goud gemaak. Dit was een en ’n kwart meter lank en ’n driekwart meter breed.', 'AFRNLV'),
(2, 37, 7, 'Hy het twee gerubs uit goud gemaak en hulle bo-op aan die twee ente van die versoendeksel vasgemaak.', 'AFRNLV'),
(2, 37, 8, 'Dit het ’n eenheid met die deksel gevorm.', 'AFRNLV'),
(2, 37, 9, 'Hulle gesigte was na mekaar toe gedraai. Hulle het afgekyk op die deksel en hulle vlerke was oor die deksel oopgesprei asof hulle dit beskerm.', 'AFRNLV'),
(2, 37, 10, 'Besaleël het die tafel uit akasiahout gemaak. Dit was een meter by ’n halwe meter groot en ’n driekwart meter hoog.', 'AFRNLV'),
(2, 37, 11, 'Hy het dit met goud oorgetrek en ’n goue rand reg rondom vasgesit.', 'AFRNLV'),
(2, 37, 12, 'Reg rondom was ’n lys van omtrent sewe sentimeter wat met ’n goue rand vasgesit is.', 'AFRNLV'),
(2, 37, 13, 'Hy het vier ringe vir die tafel gegiet, en dit aan die vier hoeke gesit waar die pote was.', 'AFRNLV'),
(2, 37, 14, 'Die ringe was net onder die lys sodat drapale daardeur gesit kon word om die tafel te dra.', 'AFRNLV'),
(2, 37, 15, 'Hy het ook drapale uit akasiahout gemaak en met goud oorgetrek.', 'AFRNLV'),
(2, 37, 16, 'Die toebehore vir die tafel het hy van suiwer goud gemaak. Daar was skottels en bakke waarin die geurige offers gekom het en flesse en komme wat by die tafel en by die drankoffer gebruik is.', 'AFRNLV'),
(2, 37, 17, 'Besaleël het die kandelaar uit suiwer goud gemaak. Sy voetstuk, steel, blomkelke, knoppe en kroonblare het almal saam ’n eenheid gevorm.', 'AFRNLV'),
(2, 37, 18, 'Die kandelaar het ses arms gehad, drie aan elke kant.', 'AFRNLV'),
(2, 37, 19, 'Aan elke arm was daar ’n blomkelk in die vorm van ’n amandelbloeisel met knoppe en kroonblare.', 'AFRNLV'),
(2, 37, 20, 'Bo-aan die regop middelbalk was daar ook vier blomkelke in die vorm van amandelbloeisels met knoppe en kroonblare.', 'AFRNLV'),
(2, 37, 21, 'Onder aan elke arm waar dit uit die sentrale balk kom, was daar ’n blomknop.', 'AFRNLV'),
(2, 37, 22, 'Die arms en blomknoppe was alles uit goud en het ’n eenheid gevorm.', 'AFRNLV'),
(2, 37, 23, 'Besaleël het ook sewe lampe vir die kandelaar gemaak. Die tangetjie waarmee die vlammetjies uitgedoof word en die oliepithouer vir die lampies was ook alles van suiwer goud gemaak.', 'AFRNLV'),
(2, 37, 24, 'Die kandelaar met alles wat daarby kom, is van 34 kilogram goud gemaak.', 'AFRNLV'),
(2, 37, 25, 'Besaleël het daarna die altaar vir die wierook uit akasiahout gemaak. Dit was vierkantig, ’n halwe meter breed aan elke kant en een meter hoog. Die tafel met sy horings op die hoeke het alles saam ’n eenheid gevorm.', 'AFRNLV'),
(2, 37, 26, 'Hy het die bokant, die sykante en die horings op die hoeke met suiwer goud oorgetrek. Hy het ook ’n rand van goud reg rondom die tafel vasgesit.', 'AFRNLV'),
(2, 37, 27, 'Hy het twee goue ringe aan die teenoorstaande kante net onder die rand vasgesit.', 'AFRNLV'),
(2, 37, 28, 'Ook die drapale vir die tafel is uit akasiahout gemaak en met goud oorgetrek.', 'AFRNLV'),
(2, 37, 29, 'Verder het Besaleël ook die salfolie en die wierook gemeng. Dit was die werk van ’n bekwame vakman.', 'AFRNLV'),
(2, 38, 1, 'Hy het toe die brandofferaltaar van akasiahout gemaak. Dit was vierkantig, elke kant twee en ’n halwe meter breed en die hoogte was een en ’n half meter.', 'AFRNLV'),
(2, 38, 2, 'Hy het horings aan die vier hoeke aangebring om ’n eenheid met die res te vorm. Hy het toe die altaar met koper oorgetrek.', 'AFRNLV'),
(2, 38, 3, 'Al die gereedskap wat by die altaar gebruik is, het hy uit koper gemaak. Daar was aspanne, asgrafies, komme, vurke en panne om kole in te dra.', 'AFRNLV'),
(2, 38, 4, 'Hy het ook ’n rooster van koper gemaak en dit halfpad na onder en reg rondom, onder die rand, vasgesit.', 'AFRNLV'),
(2, 38, 5, 'Verder het hy vier ringe van koper gemaak en aan die kante vasgesit. Die drapale moes deur die ringe gaan sodat die altaar gedra kon word.', 'AFRNLV'),
(2, 38, 6, 'Die drapale het hy van akasiahout gemaak en met koper oorgetrek.', 'AFRNLV'),
(2, 38, 7, 'Die drapale is deur die ringe aan die kant van die altaar gesteek. Die altaar self was hol van binne. Dit is uit geskaafde plank gemaak.', 'AFRNLV'),
(2, 38, 8, 'Besaleël-hulle het die waterbak en sy voetstuk uit koper gemaak. Die koper was afkomstig van die waterspieëls wat die vroue geskenk het wat by die ingang van die tabernakel gewerk het.', 'AFRNLV'),
(2, 38, 9, 'Hy het ook die binnehof gemaak. Die suidekant was van fyn linne gemaak, 44 meter lank.', 'AFRNLV'),
(2, 38, 10, 'Daar was twintig regop pale met voetstukke van koper, en tussenin was daar silwergordynrelings en -hakies waaraan die gordyne gehang het.', 'AFRNLV'),
(2, 38, 11, 'Aan die noordekant was daar ook gordyne, 44 meter lank. Dit het ook twintig regop pale met voetstukke van koper en silwergordynrelings en -hakies gehad.', 'AFRNLV'),
(2, 38, 12, 'Die gordyne aan die westekant was 23 meter lank. Dit was ook van fyn linne gemaak. Hier was daar tien regop pale op voetstukke van koper. Die relings en hakies was ook van silwer.', 'AFRNLV'),
(2, 38, 13, 'Aan die oostekant was die binnehof ook 23 meter breed.', 'AFRNLV'),
(2, 38, 14, 'Die oostelike ingang van die binnehof het weerskante twee gordyne gehad. Die gordyn regs was sewe en ’n half meter lank, vasgemaak aan drie regop pale op voetstukke.', 'AFRNLV'),
(2, 38, 15, 'Die gordyne links was net so lank, en is ook vasgemaak aan drie regop pale op voetstukke.', 'AFRNLV'),
(2, 38, 16, 'Al die materiaal reg rondom die binnehof was van fyn linne.', 'AFRNLV'),
(2, 38, 17, 'Al die voetstukke was van koper en al die relings en hakies was van silwer. Die regop pale was aan hulle bokante met silwer oorgetrek. Die relings waaraan die materiaal vir die mure gehang het, was ook van silwer.', 'AFRNLV'),
(2, 38, 18, 'Die gordyn by die ingang van die binnehof is gemaak van geweefde linne. Daar was blou, pers en bloedrooi wol ingeweef en dit was ook geborduur. Dit was tien meter breed en soos die hele afskorting van die binnehof reg rondom, twee meter hoog.', 'AFRNLV'),
(2, 38, 19, 'Dit het aan vier regop pale op vier kopervoetstukke gehang. Die bopunte van die regop pale, die relings tussen die pale waaraan die materiaal gehang het en die hakies wat gebruik is, was alles van silwer.', 'AFRNLV'),
(2, 38, 20, 'Al die tentpenne waarmee die tabernakel en die mure rondom die voorhof geanker was, was van koper.', 'AFRNLV'),
(2, 38, 21, 'Hier volg nou ’n lys van die materiaal wat gebruik is om die tent te maak waarin die klippe met getuienis was. Moses het die Leviete opdrag gegee om dit alles op te skryf. Hulle het dit onder leiding van die priester Aäron se seun Itamar gedoen.', 'AFRNLV'),
(2, 38, 22, 'Besaleël, seun van Uri en kleinseun van Gur van die Judastam, het alles gemaak presies net soos die Here vir Moses gesê het.', 'AFRNLV'),
(2, 38, 23, 'Oholiab, Agisamak se seun uit die Danstam, het hom gehelp. Hy het uitgemunt in die ontwerp en weef van blou, pers en bloedrooi wol en linne.', 'AFRNLV'),
(2, 38, 24, 'Die goud wat die volk vrywillig gebring het om die tabernakel te bou, was in totaal 1 002 kilogram.', 'AFRNLV'),
(2, 38, 25, 'Die silwer wat bymekaargemaak is toe die volk getel is, was altesaam 3 447 kilogram volgens die standaardgewig van die heiligdom.', 'AFRNLV'),
(2, 38, 26, 'Toe hulle getel is, moes elke man bo twintig ses gram silwer betaal. In die sensus is 603 550 mans getel.', 'AFRNLV'),
(2, 38, 27, 'Om die 100 voetstukke vir die regop pale van die binnehof te maak, is 100 stawe silwer gebruik. Dit was 34 kilogram vir elke voetstuk.', 'AFRNLV'),
(2, 38, 28, 'Van die silwer wat oor was, is die hakies en die relings gemaak en die bokante van die regop pale oorgetrek.', 'AFRNLV'),
(2, 38, 29, 'Die koper wat die volk gebring het, was in geheel 2 426 kilogram.', 'AFRNLV'),
(2, 38, 30, 'Die voetstukke van die regop pale by die ingang, die rand om die altaar, sy rooster en die gereedskap wat by die altaar gebruik word, is hiervan gemaak.', 'AFRNLV'),
(2, 38, 31, 'Ook die ander voetstukke van die regop pale rondom die binnehof, die voetstukke van die pale by die ingang en al die koperpenne wat gebruik is om die tent en die linnemuur rondom die binnehof te anker, is van hierdie koper gemaak.', 'AFRNLV'),
(2, 39, 1, 'Vir die priesters het hulle klere van blou, pers en bloedrooi materiaal gemaak. Hulle moes hierdie klere dra wanneer hulle by die heiligdom diens gedoen het. Hulle het dit presies net so gemaak soos die Here vir Moses gesê het.', 'AFRNLV'),
(2, 39, 2, 'Die skouerkleed was van fyn linne waarin gouddraad en blou, pers en bloedrooi wol geweef was.', 'AFRNLV'),
(2, 39, 3, '’n Kunstenaar het goud in dun velle uitgerol en dun repies daaruit gesny. Hy het dit saam met die blou, pers en bloedrooi wol ingeweef in die materiaal.', 'AFRNLV'),
(2, 39, 4, 'Hulle het aan die skouerkleed twee skouerbande gemaak waarmee dit aan die skouers vasgemaak kan word.', 'AFRNLV'),
(2, 39, 5, 'Hulle het ook ’n gordel gemaak waarmee die skouerkleed om die heupe vasgetrek word. Dit was uit dieselfde fyn linne met blou en pers en bloedrooi wol ingeweef. Dit was presies net soos die Here vir Moses gesê het.', 'AFRNLV'),
(2, 39, 6, 'Hulle het oniks poleer en dit in goud gemonteer. Hulle het daarin die name van die stamme van Israel gegraveer.', 'AFRNLV'),
(2, 39, 7, 'Dit is op die skouerbande van die skouerkleed vasgesit. Hierdie stene het die Here aan die volk van Israel herinner. Dit is alles presies net so gemaak soos die Here vir Moses gesê het.', 'AFRNLV'),
(2, 39, 8, 'Die sak wat voor die bors kom, is op dieselfde manier as die skouerkleed gemaak. Dit was van fyn linne waarop gouddraad en blou en pers en bloedrooi wol geborduur is.', 'AFRNLV'),
(2, 39, 9, 'Die materiaal is dubbel gevou om ’n sak te vorm van 25 sentimeter lank en breed.', 'AFRNLV'),
(2, 39, 10, 'Hulle het hierop vier rye met drie edelstene elk vasgemaak. In die eerste ry was daar karneool, topaas en smarag.', 'AFRNLV'),
(2, 39, 11, 'In die tweede ry was daar turkoois, saffier en jaspis.', 'AFRNLV'),
(2, 39, 12, 'In die derde ry was daar hiasint, agaat en ametis.', 'AFRNLV'),
(2, 39, 13, 'Die laaste ry het chrisoliet, oniks en opaal gehad. Elkeen was in goud gemonteer.', 'AFRNLV'),
(2, 39, 14, 'In elke steen was ’n naam van die twaalf stamme van Israel fyn gegraveer.', 'AFRNLV'),
(2, 39, 15, 'Om die borssak aan die skouerkleed vas te maak, het hulle goue kettinkies gemaak wat soos tou gevleg is.', 'AFRNLV'),
(2, 39, 16, 'Hulle het ook twee ringetjies gemaak wat hulle aan die bokant van die borssak vasgewerk het.', 'AFRNLV'),
(2, 39, 17, 'Die kettinkies is deur die ringetjies gesteek.', 'AFRNLV'),
(2, 39, 18, 'Die punte van die kettinkies is aan die bande vasgewerk wat oor die skouers kom.', 'AFRNLV'),
(2, 39, 19, 'Twee ander ringetjies is aan die onderkant van die borssak vasgewerk. Hulle was aan die agterkant vasgewerk waar dit oor die skouerkleed kom.', 'AFRNLV'),
(2, 39, 20, 'Twee ringetjies is ook vasgewerk aan die skouerkleed waar die gordel kom.', 'AFRNLV'),
(2, 39, 21, 'Hierdie onderste ringetjies is aan mekaar vasgemaak met blou toutjies om te keer dat die borssak afsak. Alles is presies net so gemaak soos die Here vir Moses gesê het.', 'AFRNLV'),
(2, 39, 22, 'Die mantel wat agter die skouerkleed afgehang het, is uit een stuk blou materiaal gemaak.', 'AFRNLV'),
(2, 39, 23, 'In die middel was daar ’n opening waardeur Aäron sy kop kon steek. Dit het ’n omboorsel gehad om te keer dat dit skeur.', 'AFRNLV'),
(2, 39, 24, 'Al op die kant van die mantel het hulle blou, pers en bloedrooi tosseltjies vasgewerk wat uit garing gemaak is.', 'AFRNLV'),
(2, 39, 25, 'Hulle het ook goue klokkies al op die soom vasgewerk.', 'AFRNLV'),
(2, 39, 26, 'Die tosseltjies en klokkies het mekaar afgewissel. Dit is gemaak presies net soos die Here vir Moses gesê het.', 'AFRNLV'),
(2, 39, 27, 'Hulle het ook vir Aäron en sy seuns ander klere uit fyn linne gemaak.', 'AFRNLV'),
(2, 39, 28, 'Hulle het ’n tulband en kopdoeke van fyn linne gemaak asook linnebroeke.', 'AFRNLV'),
(2, 39, 29, 'Daar was ook serpe van geborduurde materiaal waarin blou, pers en bloedrooi wol ingeweef is. Dit was net soos die Here vir Moses gesê het.', 'AFRNLV'),
(2, 39, 30, 'Hulle het ook vir Aäron se tulband ’n blom van suiwer goud gemaak. Daarin was fyn gegraveer: “Net vir die Here.”', 'AFRNLV'),
(2, 39, 31, 'Hierdie blom is met blou gare aan die voorkant van die tulband vasgewerk, presies net soos die Here vir Moses gesê het.', 'AFRNLV'),
(2, 39, 32, 'Uiteindelik was al die werk aan die tabernakel klaar. Die Israeliete het alles presies net so gemaak soos die Here vir Moses beduie het.', 'AFRNLV'),
(2, 39, 33, 'Hulle het die hele tent met alles wat daarby hoort na Moses toe gebring. Dit was die tent en die meubels, die hakies en die panele, die dwarslatte en die pale op hulle voetstukke.', 'AFRNLV'),
(2, 39, 34, 'Daar was die dak van die tent met die lae van gebreide velle en die gordyn om die binneste deel af te skort.', 'AFRNLV'),
(2, 39, 35, 'Daar was ook die ark met die getuienis en die drapale met die deksel.', 'AFRNLV'),
(2, 39, 36, 'Dan was daar ook die tafel met sy toebehore en die offerbrood;', 'AFRNLV'),
(2, 39, 37, 'die goue kandelaar, met sy lampies en olie en alles wat daarby hoort;', 'AFRNLV'),
(2, 39, 38, 'die goue altaar, die salfolie, die geurige wierook en die gordyn voor die ingang was ook daar.', 'AFRNLV'),
(2, 39, 39, 'Die altaar van koper met sy koperrooster, die drapale en die bybehore en die groot waskom met sy voetstuk was ook daar.', 'AFRNLV'),
(2, 39, 40, 'Daar was ook die gordyne vir die binnehof met die regop pale en hulle voetstukke, die gordyn by die ingang van die binnehof, die penne en hulle toue en al die ander gereedskap wat by die tent nodig was.', 'AFRNLV'),
(2, 39, 41, 'Daar was ook die geborduurde klere wat tydens diens in die heiligdom gedra moes word, naamlik die gewyde klere vir die priester Aäron en sy seuns wanneer hulle as priesters opgetree het.', 'AFRNLV'),
(2, 39, 42, 'Die Israeliete het alles gemaak net soos die Here vir Moses gesê het.', 'AFRNLV'),
(2, 39, 43, 'Moses het alles ondersoek en toegesien dat alles presies net so was soos die Here beveel het. Daarna het Moses almal geseën.', 'AFRNLV'),
(2, 40, 1, 'Die Here het toe vir Moses gesê:', 'AFRNLV'),
(2, 40, 2, '“Jy moet die tabernakel, die tent van ontmoeting, op die eerste dag van die eerste maand oprig.', 'AFRNLV'),
(2, 40, 3, 'Sit die ark met die getuienis binne-in die tent. Skerm die ark af met die gordyn in die binneste heiligdom.', 'AFRNLV'),
(2, 40, 4, 'Bring die tafel in en sit die toebehore by die tafel neer. Bring die kandelaar in en steek sy lampies aan.', 'AFRNLV'),
(2, 40, 5, '“Die altaar vir die wierook moet jy neersit net buite die gordyn, reg teenoor die ark met die getuienis. Hang die afskorting voor die ingang van die tabernakel.', 'AFRNLV'),
(2, 40, 6, 'Die altaar vir die brandoffers moet buite staan, reg teenoor die ingang na die tent.', 'AFRNLV'),
(2, 40, 7, 'Die waskom moet tussen die tabernakel en die altaar wees. Gooi dit vol water.', 'AFRNLV'),
(2, 40, 8, 'Jy moet die linnemure rondom die binnehof opslaan en die gordyn by die ingang na die binnehof ophang.', 'AFRNLV'),
(2, 40, 9, '“Vat van die salfolie en sprinkel daarvan op die tabernakel en alles wat daarin is om dit so vir My te wy. Dit sal dan heilig wees.', 'AFRNLV'),
(2, 40, 10, 'Sprinkel ook van die salfolie oor die brandofferaltaar en al sy bybehore om dit te heilig. Die altaar sal dan ook aan My gewy wees.', 'AFRNLV'),
(2, 40, 11, 'Salf ook die koperbad op sy voetstuk om dit aan My te wy.', 'AFRNLV'),
(2, 40, 12, '“Laat Aäron en sy seuns dan na die ingang van die tabernakel toe kom. Was hulle daar met water.', 'AFRNLV'),
(2, 40, 13, 'Trek vir Aäron sy spesiale klere aan en salf hom. Wy hom aan My sodat hy My as priester kan dien.', 'AFRNLV'),
(2, 40, 14, 'Laat sy seuns ook naderkom. Trek ook hulle klere vir hulle aan.', 'AFRNLV'),
(2, 40, 15, 'Salf hulle ook soos hulle pa en wy hulle aan My as priesters. Met hierdie salwing word Aäron en sy nageslag priesters vir altyd.”', 'AFRNLV'),
(2, 40, 16, 'Moses het toe presies gemaak soos die Here vir hom gesê het.', 'AFRNLV'),
(2, 40, 17, 'Die tent is opgerig op die eerste dag van die nuwe jaar.', 'AFRNLV'),
(2, 40, 18, 'Moses het eers die voetstukke op hulle plek gesit. Daarna het hy die houtpanele daarop neergesit en hulle met die dwarslatte aan mekaar vasgesluit.', 'AFRNLV'),
(2, 40, 19, 'Daarna het hy die dak oor die tent getrek en die boonste laag daar booor getrek, soos die Here beveel het.', 'AFRNLV'),
(2, 40, 20, 'Hy het die kliptafels met die getuienis binne-in die ark gesit, die drapale deurgesteek en die deksel bo-op die ark gesit.', 'AFRNLV'),
(2, 40, 21, 'Toe het hy die ark in die tabernakel neergesit. Hy het die gordyne voor die ark gehang om dit af te skort. Dit was presies soos die Here vir hom gesê het.', 'AFRNLV'),
(2, 40, 22, 'Daarna het hy die tafel in die tabernakel teen die noordelike muur neergesit net buite die afskorting.', 'AFRNLV'),
(2, 40, 23, 'Hy het die offerbrode daarop neergesit voor die Here, net soos die Here vir hom gesê het.', 'AFRNLV'),
(2, 40, 24, 'Hy het die kandelaar in die tabernakel regoor die tafel teen die suidelike muur neergesit.', 'AFRNLV'),
(2, 40, 25, 'Die lampies het hy aan die staander vasgesit soos die Here gesê het', 'AFRNLV'),
(2, 40, 26, 'en die altaar vir die wierook in die tabernakel het hy voor die afskorting neergesit.', 'AFRNLV'),
(2, 40, 27, 'Toe het hy die geurige wierook daarop aan die brand gesteek, soos die Here vir hom gesê het.', 'AFRNLV'),
(2, 40, 28, 'Hy het die gordyn by die ingang van die tabernakel opgehang.', 'AFRNLV'),
(2, 40, 29, 'Hy het ook die altaar vir die brandoffer by die deur van die tabernakel neergesit, dit is die tent van ontmoeting, en daarop brandoffers en graanoffers aan die brand gesteek, soos die Here hom beveel het.', 'AFRNLV'),
(2, 40, 30, 'Daarna het hy die waskom tussen die tabernakel en die altaar neergesit en dit vol water gemaak sodat die priesters hulle daar kon was.', 'AFRNLV'),
(2, 40, 31, 'Moses, Aäron en sy seuns het hulle hande en voete daar gewas.', 'AFRNLV'),
(2, 40, 32, 'Elke keer wanneer hulle by die tabernakel kom en na die altaar toe gaan, het hulle eers gewas, soos die Here vir Moses gesê het.', 'AFRNLV'),
(2, 40, 33, 'Toe het hy die gordyn wat die binnehof rondom die tabernakel en die altaar vorm, opgehang. Hy het ook die gordyn by die ingang na die binnehof opgehang. So het Moses sy werk afgehandel.', 'AFRNLV'),
(2, 40, 34, 'Toe het die wolk afgesak en oor die tabernakel gehang. Die heerlike teenwoordigheid van die Here het die tent gevul.', 'AFRNLV'),
(2, 40, 35, 'Moses kon nie langer in die tabernakel kom nie, want die wolk was oor die tabernakel en die teenwoordigheid van die Here het dit gevul.', 'AFRNLV'),
(2, 40, 36, 'Wanneer die wolk van die tabernakel af opgelig en begin beweeg het, het die Israeliete geweet dat hulle verder moes trek.', 'AFRNLV'),
(2, 40, 37, 'As die wolk nie opgelig en begin beweeg het nie, het hulle net daar gebly.', 'AFRNLV'),
(2, 40, 38, 'Die wolk van die Here het gedurende die dag oor die tent gehang en snags was daar vuur oor die tabernakel. So het dit dwarsdeur Israel se reis gegaan.', 'AFRNLV'),
(3, 1, 1, 'Die Here het na Moses van die tent van ontmoeting af geroep en vir hom gesê:', 'AFRNLV'),
(3, 1, 2, '“Gee die volgende opdragte vir die Israeliete: Wanneer julle vir die Here diere offer, moet julle dit uit julle bees- of skaaptroppe vat.', 'AFRNLV'),
(3, 1, 3, '“As julle ’n bees as ’n brandoffer bring, bring dan ’n bul sonder enige liggaamsgebrek. Bring die bul na die ingang van die tent van ontmoeting sodat dit vir die Here aanvaarbaar kan wees.', 'AFRNLV'),
(3, 1, 4, 'Lê jou hand op die kop van die brandoffer sodat die Here dit as plaasvervanger vir jou kan aanvaar en dit so vir jou versoening kan bewerk.', 'AFRNLV'),
(3, 1, 5, 'Slag die bul in die teenwoordigheid van die Here. Die seuns van Aäron, die priesters, sal die bloed vat en dit teen die kante van die altaar sprinkel wat voor die tent van ontmoeting staan.', 'AFRNLV'),
(3, 1, 6, 'Wanneer die dier geslag en in stukke gesny is,', 'AFRNLV'),
(3, 1, 7, 'sal die seuns van Aäron die priester op die altaar ’n houtvuur maak.', 'AFRNLV'),
(3, 1, 8, 'Aäron se seuns sal dan die stukke van die dier saam met die kop en die vet op die houtvuur neersit.', 'AFRNLV'),
(3, 1, 9, 'Maar die binnegoed en die pote moet eers met water gewas word. Dan sal die priesters die hele offer op die altaar verbrand. Dit is die brandoffer, met vuur gemaak en aangenaam vir die Here.', 'AFRNLV'),
(3, 1, 10, '“As julle ’n skaap of bok bring as ’n brandoffer, bring ’n ram sonder enige liggaamsgebrek.', 'AFRNLV'),
(3, 1, 11, 'Slag die dier aan die noordekant van die altaar in die teenwoordigheid van die Here. Aäron se seuns, die priesters, sal die bloed langs die kante van die altaar sprinkel.', 'AFRNLV'),
(3, 1, 12, 'Sny die dier in stukke. Die priesters sal die stukke van die offer saam met die kop en die vet bo-op die altaar met die houtvuur neersit.', 'AFRNLV'),
(3, 1, 13, 'Die binnegoed en die pote moet eers met water gewas word. Dan sal die priesters die hele offer op die altaar verbrand. Dit is die brandoffer, gemaak met vuur en aangenaam vir die Here.', 'AFRNLV'),
(3, 1, 14, '“As julle ’n voël bring as brandoffer vir die Here, kies ’n tortelduif of ’n jong duif.', 'AFRNLV'),
(3, 1, 15, 'Die priester sal die voël na die altaar toe neem, sy nek omdraai en die kop op die altaar verbrand. Hy moet dan die bloed langs die kante van die altaar laat uitdrup.', 'AFRNLV'),
(3, 1, 16, 'Die priester moet daarna die krop en die vere verwyder en dit aan die oostekant van die altaar in die as gooi.', 'AFRNLV'),
(3, 1, 17, 'Die priester moet dan die voël aan sy vlerke uitmekaartrek, maar sonder om dit middeldeur te skeur. Dit is die brandoffer, gemaak met vuur en aangenaam vir die Here.”', 'AFRNLV'),
(3, 2, 1, '“As jy ’n graanoffer vir die Here bring, moet dit van die beste meel wees. Gooi olyfolie daarop en besprinkel dit met wierook.', 'AFRNLV'),
(3, 2, 2, 'Bring hierdie offer na een van Aäron se seuns. Hy sal ’n hand vol van die meel gemeng met olyfolie neem en dit saam met al die wierook op die altaar verbrand. Dit verteenwoordig al die meel. Dit is ’n offer, met vuur gemaak en aangenaam vir die Here.', 'AFRNLV'),
(3, 2, 3, 'Die res van die meel moet vir Aäron en sy seuns gegee word. Dit is ’n besonder heilige deel van die vuuroffers wat vir die Here gegee word.', 'AFRNLV'),
(3, 2, 4, '“Wanneer jy ’n graanoffer bring wat in ’n oond gebak is, moet dit bestaan uit die beste meel gemeng met olyfolie, maar sonder suurdeeg. Dit mag gebring word in die vorm van koeke gemeng met olyfolie of oliekoeke gesmeer met olyfolie.', 'AFRNLV'),
(3, 2, 5, 'As jou offer ’n graanoffer is wat op ’n bakplaat gaargemaak is, moet dit van die beste meel en olyfolie wees, maar sonder suurdeeg.', 'AFRNLV'),
(3, 2, 6, 'Breek dit in stukke en gooi olie daaroor. Dit is ’n graanoffer.', 'AFRNLV'),
(3, 2, 7, 'Wanneer jou graanoffer in ’n pan voorberei word, moet dit ook van die beste meel en olyfolie gemaak word.', 'AFRNLV'),
(3, 2, 8, '“Ongeag hoe jy ’n graanoffer vir die Here voorberei het, bring dit vir die priester. Hy sal dit na die altaar toe bring.', 'AFRNLV'),
(3, 2, 9, 'Die priesters sal ’n gedeelte van die graanoffer as verteenwoordigend van die res neem en dit op die altaar verbrand as ’n offer wat met vuur gemaak is en wat aangenaam is vir die Here.', 'AFRNLV'),
(3, 2, 10, 'Die res van die graanoffer sal aan Aäron en sy seuns as kos gegee word. Dit is ’n besonder heilige deel van die vuuroffers wat vir die Here gegee word.', 'AFRNLV'),
(3, 2, 11, '“Moenie suurdeeg in enige van die graanoffers wat jy aan die Here bring, gebruik nie, want geen suurdeeg of heuning mag met ’n vuuroffer vir die Here verbrand word nie.', 'AFRNLV'),
(3, 2, 12, 'Jy mag wel suurdeeg en heuning voeg by die offers wat met oestyd gebring word, maar dit mag nooit op die altaar verbrand word as ’n offer wat vir die Here aanneemlik is nie.', 'AFRNLV'),
(3, 2, 13, 'Gooi sout op al jou graanoffers. Dit sal aan God se verbond herinner. Moet nooit vergeet om sout by jou graanoffers te gooi nie.', 'AFRNLV'),
(3, 2, 14, '“Wanneer jy vir die Here ’n graanoffer uit die eerste deel van jou oes bring, moet jou offer bestaan uit vars graan wat oor vuur gerooster is.', 'AFRNLV'),
(3, 2, 15, 'Omdat dit ’n graanoffer is, moet jy olyfolie bygooi en wierook daaroor sprinkel.', 'AFRNLV'),
(3, 2, 16, 'Die priesters sal ’n deel van die geroosterde graankorrels met die olyfolie en wierook neem as verteenwoordiging van die res en dit as ’n vuuroffer vir die Here verbrand.”', 'AFRNLV'),
(3, 3, 1, '“As jy ’n maaltydoffer uit jou beestrop wil bring, gebruik ’n bul of ’n koei. Die dier wat jy vir die Here offer, mag nie enige gebreke hê nie.', 'AFRNLV'),
(3, 3, 2, 'Lê jou hande op die kop van die dier en slag dit by die ingang van die tent van ontmoeting. Aäron se seuns, die priesters, sal dan die bloed van die dier teen die kante van die altaar sprinkel.', 'AFRNLV'),
(3, 3, 3, '’n Deel van die maaltydoffer moet vir die Here gegee word as ’n vuuroffer. Dit sluit in: die vet van die binnegoed,', 'AFRNLV'),
(3, 3, 4, 'die twee niere met die vet rondom, en ’n deel van die lewer wat saam met die niere verwyder moet word.', 'AFRNLV'),
(3, 3, 5, 'Die seuns van Aäron verbrand dit op die altaar bo-op die brandoffer op die houtvuur. Dit is ’n vuuroffer wat aangenaam is vir die Here.', 'AFRNLV'),
(3, 3, 6, '“As jy ’n maaltydoffer vir die Here uit jou kleinvee bring, kan dit ’n bok of ’n skaap wees. Dit mag ook ’n ram of ooi wees, maar dit mag nie enige foute hê nie.', 'AFRNLV'),
(3, 3, 7, 'As jy ’n skaap as offer bring, bring dit vir die Here', 'AFRNLV'),
(3, 3, 8, 'deur jou hand op sy kop te lê en dit by die ingang van die tent van ontmoeting te slag. Die seuns van Aäron sal dan die skaap se bloed teen die kante van die altaar sprinkel.', 'AFRNLV'),
(3, 3, 9, '’n Deel van die maaltydoffer moet vir die Here gegee word as ’n vuuroffer. Dit sluit in: die hele vetstert wat naby die rugstring afgesny is, die vet aan die binnegoed,', 'AFRNLV'),
(3, 3, 10, 'die twee niere met die vet rondom, en ’n deel van die lewer wat saam met die niere verwyder moet word.', 'AFRNLV'),
(3, 3, 11, 'Die priester sal dit op die altaar verbrand, as ’n vuuroffer vir die Here.', 'AFRNLV'),
(3, 3, 12, '“As jy ’n bok bring om vir die Here te offer,', 'AFRNLV'),
(3, 3, 13, 'lê jou hand op sy kop en slag dit by die ingang van die tent van ontmoeting. Die seuns van Aäron sal dan die bloed van die bok teen die kante van die altaar sprinkel.', 'AFRNLV'),
(3, 3, 14, '’n Deel van die offer moet vir die Here as ’n vuuroffer gegee word. Dit sluit in die vet aan die binnegoed,', 'AFRNLV'),
(3, 3, 15, 'die twee niere met die vet rondom en ’n deel van die lewer wat saam met die niere verwyder word.', 'AFRNLV'),
(3, 3, 16, 'Die priester sal dit op die altaar as voedsel verbrand, as ’n vuuroffer vir die Here. Onthou, al die vet behoort aan die Here.', 'AFRNLV'),
(3, 3, 17, '“Jy mag nooit enige vet of bloed eet nie. Dit is ’n vaste voorskrif vir jou en jou nageslag, waar hulle ook al bly.”', 'AFRNLV'),
(3, 4, 1, 'Toe het die Here vir Moses gesê:', 'AFRNLV'),
(3, 4, 2, '“Sê vir die Israeliete: Wanneer hulle onopsetlik sondig deur iets te doen wat die Here in sy gebooie verbied het, moet hulle soos volg optree.', 'AFRNLV'),
(3, 4, 3, '“As die hoëpriester sondig en so die hele volk skuldig maak, moet hy ’n jong bul sonder liggaamsgebrek vir die Here bring.', 'AFRNLV'),
(3, 4, 4, 'Hy moet die bul vir die Here by die ingang van die tent van ontmoeting bring, dan moet hy sy hand op die kop van die bul lê en dit daar in die teenwoordigheid van die Here slag.', 'AFRNLV'),
(3, 4, 5, 'Die hoëpriester moet van die bloed van die bul in die tent van ontmoeting invat,', 'AFRNLV'),
(3, 4, 6, 'sy vinger in die bloed steek en dit sewe keer in die teenwoordigheid van die Here teen die gordyn van die Allerheiligste sprinkel.', 'AFRNLV'),
(3, 4, 7, 'Die priester sal dan van die bloed op die horings van die wierookaltaar in die teenwoordigheid van die Here in die tent van ontmoeting smeer. Die res van die bul se bloed moet teen die onderkant van die brandofferaltaar by die ingang van die tent van ontmoeting uitgegooi word.', 'AFRNLV'),
(3, 4, 8, 'Die priester moet vervolgens alle vet verwyder rondom die binnegoed van die bul,', 'AFRNLV'),
(3, 4, 9, 'die twee niere met die vet rondom en ’n deel van die lewer.', 'AFRNLV'),
(3, 4, 10, 'Dit moet hy op die brandofferaltaar verbrand, net soos wat met die bul of koei vir die maaltydoffer gedoen word.', 'AFRNLV'),
(3, 4, 11, 'Maar die res van die bul — sy vel, vleis, kop, pote, binnegoed en mis —', 'AFRNLV'),
(3, 4, 12, 'moet weggevat word na ’n afgesonderde plek buite die kamp, die plek waar die as gegooi word. Hy sal dit alles in ’n houtvuur op die ashoop verbrand.', 'AFRNLV'),
(3, 4, 13, '“As die hele gemeenskap van Israel iets doen wat deur die Here verbied word en dit ontgaan die gemeenskap, is almal skuldig.', 'AFRNLV'),
(3, 4, 14, 'Wanneer hulle hulle sonde agterkom, moet die leiers van die gemeenskap ’n jong bul as ’n sonde-offer na die ingang van die tent van ontmoeting bring.', 'AFRNLV'),
(3, 4, 15, 'Die leiers moet dan hulle hande op die kop van die bul lê en dit daar in die teenwoordigheid van die Here slag.', 'AFRNLV'),
(3, 4, 16, 'Die hoëpriester sal van die bloed na die tent van ontmoeting toe neem,', 'AFRNLV'),
(3, 4, 17, 'sy vinger in die bloed steek en dit sewe keer in die teenwoordigheid van die Here teen die gordyn sprinkel.', 'AFRNLV'),
(3, 4, 18, 'Hy sal van die bloed op die horings van die wierookaltaar in die teenwoordigheid van die Here in die tent van ontmoeting smeer. Die res van die bloed moet teen die onderkant van die brandofferaltaar by die ingang van die tent van ontmoeting uitgegooi word.', 'AFRNLV'),
(3, 4, 19, 'Die priester moet al die vet van die dier uitsny en dit op die altaar verbrand,', 'AFRNLV'),
(3, 4, 20, 'soos met die sonde-offer vir die priester gedoen word. Op dié manier sal die priester versoening doen vir die volk en hulle sal vergewe word.', 'AFRNLV'),
(3, 4, 21, 'Die priester moet dan dit wat van die bul oor is na die buitekant van die kamp toe vat en dit daar verbrand, net soos gedoen word met die sonde-offer van die hoëpriester. Dit is die sonde-offer vir die hele gemeenskap van Israel.', 'AFRNLV'),
(3, 4, 22, '“As een van Israel se leiers iets doen wat deur die Here sy God verbied word, is hy skuldig selfs al het hy dit onopsetlik gedoen.', 'AFRNLV'),
(3, 4, 23, 'Sodra hy bewus word van sy sonde, moet hy ’n bokram sonder liggaamsgebrek as offer bring.', 'AFRNLV'),
(3, 4, 24, 'Hy moet sy hand op die bok se kop lê en dit in die teenwoordigheid van die Here slag by die plek waar brandoffers geslag word. Dit is sy sonde-offer.', 'AFRNLV'),
(3, 4, 25, 'Die priester sal dan sy vinger in die bloed van die sonde-offer steek, dit aan die horings van die brandofferaltaar smeer en die res teen die onderkant van die altaar uitgooi.', 'AFRNLV'),
(3, 4, 26, 'Hy moet al die vet van die bok op die altaar verbrand, net soos wat met die maaltydoffer gemaak word. Op dié manier sal die priester vir die sonde van die leier versoening doen en sal hy vergewe word.', 'AFRNLV'),
(3, 4, 27, '“As enige burger van Israel iets doen wat deur die Here verbied word, is hy skuldig selfs al sondig hy onopsetlik.', 'AFRNLV'),
(3, 4, 28, 'As hulle bewus word van hulle sonde, moet hulle ’n bokooi sonder gebrek as ’n offer bring. Die bok sal dan vir hulle sonde geoffer word.', 'AFRNLV'),
(3, 4, 29, 'Hulle moet hulle hand op die kop van die sonde-offer lê en dit slag op die plek waar die brandoffer geslag word.', 'AFRNLV'),
(3, 4, 30, 'Die priester sal dan sy vinger in die bloed steek en dit aan die horings van die brandofferaltaar smeer en die res van die bloed teen die onderkant van die altaar uitgooi.', 'AFRNLV'),
(3, 4, 31, 'Hy sal die vet van die bok verwyder, net soos wat met die maaltydoffer gemaak word. Dan sal hy die vet op die altaar verbrand en dit sal vir die Here aangenaam wees. So sal die priester vir hulle versoening doen en hulle sal vergewe word.', 'AFRNLV'),
(3, 4, 32, '“As enigeen van die volk ’n skaap as ’n sonde-offer bring, moet dit ’n skaapooi sonder liggaamsgebrek wees.', 'AFRNLV'),
(3, 4, 33, 'Hy moet sy hand op die kop van die sonde-offer lê en dit slag op die plek waar die brandoffers geslag word.', 'AFRNLV'),
(3, 4, 34, 'Die priester sal dan sy vinger in die bloed steek en dit aan die horings van die brandofferaltaar smeer en die res van die bloed teen die onderkant van die altaar uitgooi.', 'AFRNLV'),
(3, 4, 35, 'Dan word al die vet van die skaap verwyder, net soos wat met die maaltydoffer gedoen word. Die priester verbrand die vet op die altaar bo-op die vuuroffers vir die Here. Op dié manier sal die priester versoening doen vir hulle en hulle sal vergewe word.”', 'AFRNLV'),
(3, 5, 1, '“As iemand geroep word om te getuig oor iets wat hy gehoor of gesien het en hy doen dit nie, sal hy daarvoor verantwoordelik gehou word. So ’n persoon mag ook gestraf word.', 'AFRNLV'),
(3, 5, 2, '“As iemand aan iets raak wat onrein is, soos die karkas van ’n dier wat onrein is, of dit nou ’n wilde of mak dier is of selfs iets wat op die grond kruip, is so iemand onrein en skuldig, selfs al is hy nie bewus van sy onreinheid nie.', 'AFRNLV'),
(3, 5, 3, '“As iemand in kontak kom met enige bron van menslike onreinheid, selfs al weet hy nie dat hy onrein gemaak is nie, sal hy as skuldig gereken word sodra hy daarvan bewus word.', 'AFRNLV'),
(3, 5, 4, '“As iemand oorhaastig ’n eed van enige soort aflê, of dit nou vir ’n goeie of slegte doel is, sal hy as skuldig gereken word, selfs al was hy nie ten volle bewus van wat hy besig was om te doen nie.', 'AFRNLV'),
(3, 5, 5, '“Wanneer enigiemand op dié manier bewus word van sy skuld, moet hy of sy die sonde bely.', 'AFRNLV'),
(3, 5, 6, 'So iemand moet dan ’n skaap of ’n bokooi as ’n skuldoffer vir die Here bring. Vir so ’n persoon sal die priester versoening doen vir die sonde.', 'AFRNLV'),
(3, 5, 7, '“As iemand dit nie kan bekostig om ’n skaap te bring nie, moet hy twee jong tortelduiwe as boete vir sy sonde vir die Here bring. Een van die voëls sal ’n sonde-offer wees en die ander een sal ’n brandoffer wees.', 'AFRNLV'),
(3, 5, 8, 'Hy moet dit na die priester toe bring wat dan een as ’n sonde-offer sal offer. Die priester sal die voël se nek omdraai, maar sonder om die kop te verwyder.', 'AFRNLV'),
(3, 5, 9, 'Hy sal dan van die bloed van die sonde-offer teen die kante van die altaar sprinkel. Die res sal teen die fondament van die altaar uitgedruk word. Dit dien as ’n sonde-offer.', 'AFRNLV'),
(3, 5, 10, 'Die priester sal die ander voël as ’n brandoffer volgens die voorgeskrewe prosedures offer. Op hierdie wyse sal die priester vir die skuldiges versoening bewerk en sal hulle vergewe word.', 'AFRNLV'),
(3, 5, 11, '“As iemand dit nie kan bekostig om twee tortelduiwe te bring nie, moet hy of sy twee kilogram meel as ’n sonde-offer bring. Omdat dit ’n sonde-offer is, mag hy dit nie met olyfolie meng of wierook daarop sit nie.', 'AFRNLV'),
(3, 5, 12, 'Hy moet die meel na die priester toe vat en die priester sal dan ’n hand vol daarvan as verteenwoordiging van die geheel skep. Dan sal hy die meel op die altaar verbrand net soos enige ander vuuroffer wat vir die Here gegee word. Dit sal sy sonde-offer wees.', 'AFRNLV'),
(3, 5, 13, 'Op hierdie manier sal die priester vir die skuldiges versoening bewerk en sal hulle vergewe word. Wat oorbly van die meel behoort aan die priester, net soos in geval van die graanoffer.”', 'AFRNLV'),
(3, 5, 14, 'Toe sê die Here vir Moses:', 'AFRNLV'),
(3, 5, 15, '“As enigiemand onopsetlik sondig deur die heilige eiendom van die Here te verontreinig, moet hy ’n ram uit sy kleinveetrop as skuldoffer vir die Here bring. Die dier moet sonder enige liggaamsgebrek wees. Die waarde moet in silwer bereken word ooreenkomstig die standaard gewig by die heiligdom.', 'AFRNLV'),
(3, 5, 16, 'Watter heilige ding hy ook al verontreinig het, moet hy regstel deur vir die verlies te betaal, plus ’n ekstra heffing van twintig persent. Met hierdie betaling aan die priester sal hy met die ram wat as skuldoffer geoffer is, versoening bewerk en sal hy vergewe word.', 'AFRNLV'),
(3, 5, 17, '“As enigiemand sondig deur iets te doen wat die Here verbied het, selfs al is dit onopsetlik gedoen, sal hy verantwoordelik gehou word. Wanneer so iemand bewus word van sy skuld,', 'AFRNLV'),
(3, 5, 18, 'moet hy vir die priester ’n ram uit die trop bring as ’n skuldoffer. Dit moet ’n dier sonder enige liggaamsgebrek wees, volgens die vasgestelde waarde. Op dié manier sal die priester vir die skuldiges versoening bewerk en sal hulle vergewe word.', 'AFRNLV'),
(3, 5, 19, 'Dit is ’n skuldoffer, want hulle was skuldig aan ’n oortreding teen die Here.”', 'AFRNLV'),
(3, 6, 1, 'En die Here het aan Moses gesê:', 'AFRNLV'),
(3, 6, 2, '“Sê nou maar iemand sondig teen die Here deur valslik vir sy buurman te vertel dat iets wat aan hom toevertrou is, verlore geraak het of gesteel is. Of sê nou maar iemand was oneerlik met iets wat in veilige bewaring vir hom gegee is, of hy het iets gevat deur dit te steel of af te pers.', 'AFRNLV'),
(3, 6, 3, 'Of sê nou maar iemand vind ’n verlore item en lieg daaroor, of iemand ontken iets onder eed, of hy sondig deur iets soortgelyks te doen.', 'AFRNLV'),
(3, 6, 4, 'As iemand op so ’n manier gesondig het en skuldig is, moet hy dit wat hy deur diefstal of afpersing gevat het, teruggee. Dit geld ongeag of dit iets in veilige bewaring was, of eiendom wat aan iemand toevertrou was, of ’n verlore item wat mense as hulle eie sou opeis,', 'AFRNLV'),
(3, 6, 5, 'of enigiets wat verkry is deur ’n vals eed af te lê. Wanneer hulle besef hulle is skuldig, moet hulle die volle bedrag plus ’n bykomende heffing van twintig persent teruggee aan die persoon wat benadeel is.', 'AFRNLV'),
(3, 6, 6, 'Hy moet dan ’n skuldoffer vir die priester bring, wat dit dan aan die Here sal gee. Hierdie skuldoffer moet ’n ram sonder enige liggaamsgebrek wees of die dier se waarde in silwer.', 'AFRNLV'),
(3, 6, 7, 'Die priester sal dan voor die Here versoening bewerk en so sal hy vergewe word.”', 'AFRNLV'),
(3, 6, 8, 'Toe het die Here vir Moses gesê:', 'AFRNLV'),
(3, 6, 9, '“Gee vir Aäron en sy seuns die volgende instruksies oor die brandoffer. Die brandoffer moet op die altaar bly tot die volgende môre. Die altaarvuur moet die hele nag deur bly brand.', 'AFRNLV'),
(3, 6, 10, 'Die volgende môre moet die priester sy spesiale linneklere aantrek. Die diensdoende priester moet dan die as van die brandoffer wegneem en dit langs die altaar neersit.', 'AFRNLV'),
(3, 6, 11, 'Dan moet die priester weer sy gewone klere aantrek en die as na die buitekant van die kamp toe dra na ’n plek wat daarvoor afgesonder is.', 'AFRNLV'),
(3, 6, 12, 'Intussen moet die altaarvuur bly brand; dit mag nie uitbrand nie. Die priester moet elke oggend hout op die vuur gooi en die daaglikse brandoffer daarop sit. Hy moet dan die vet van die maaltydoffer bo-op die daaglikse brandoffer verbrand.', 'AFRNLV'),
(3, 6, 13, 'Onthou, die vuur op die altaar moet te alle tye bly brand. Dit mag nooit uitbrand nie.”', 'AFRNLV'),
(3, 6, 14, '“Dit is die instruksies vir die graanoffer. Aäron se seuns moet hierdie offer vir die Here voor die altaar bring.', 'AFRNLV'),
(3, 6, 15, 'Die diensdoende priester sal ’n hand vol meel vat, met olyfolie meng en dit sprinkel met wierook. Hy sal ’n verteenwoordigende deel hiervan op die altaar verbrand. Dit sal baie aangenaam vir die Here wees.', 'AFRNLV'),
(3, 6, 16, 'Nadat hierdie deel van die meel verbrand is, kan Aäron en sy seuns die res van die meel gebruik. Dit moet egter sonder suurdeeg gebak word en op ’n heilige plek in die voorhof van die tent van ontmoeting geëet word.', 'AFRNLV'),
(3, 6, 17, '“Onthou, die meel mag nie met suurdeeg gaargemaak word nie. Ek gee dit aan die priesters as hulle deel van die vuuroffers wat vir my gebring word. Dit is ’n besonder heilige offer, net soos die sonde-offer en die skuldoffer.', 'AFRNLV'),
(3, 6, 18, 'Enigeen van Aäron se manlike afstammelinge mag in elke geslag van die graanoffer eet. Dit is ’n vaste instelling. Dit is vir altyd hulle deel van die vuuroffers wat aan die Here gegee word. Wie of wat ook al aan hierdie kos raak moet geheilig wees.”', 'AFRNLV'),
(3, 6, 19, 'En die Here het vir Moses gesê:', 'AFRNLV'),
(3, 6, 20, '“Op die dag waarop Aäron en sy seuns gesalf word, moet hulle ’n graanoffer vir die Here bring: twee kilogram meel, die een helfte vir die offer in die oggend, die ander helfte vir die offer in die aand.', 'AFRNLV'),
(3, 6, 21, 'Dit moet met olyfolie op ’n plaat gebraai word en dit moet in stukkies gebreek word. Dit is die graanoffer wat jy moet bring. Dit sal aangenaam vir die Here wees.', 'AFRNLV'),
(3, 6, 22, 'Soos wat die seuns hulle vaders as hoëpriesters opvolg, moet hulle in hulle amp bevestig word deur hierdie offer te bring op die dag waarop hulle gesalf word. Dit is die Here se deel en moet heeltemal verbrand word.', 'AFRNLV'),
(3, 6, 23, 'Elke graanoffer van die priester moet heeltemal verbrand word. Niks van die meel mag geëet word nie.”', 'AFRNLV'),
(3, 6, 24, 'Toe het die Here vir Moses gesê:', 'AFRNLV'),
(3, 6, 25, '“Gee vir Aäron en sy seuns verdere instruksies oor die sonde-offer. Die dier wat as sonde-offer gegee word, is besonder heilig en moet in die teenwoordigheid van die Here geslag word op die plek waar die brandoffers geslag word.', 'AFRNLV'),
(3, 6, 26, 'Die priester wat die offer bring, mag sy deel op ’n heilige plek in die voorhof van die tent van ontmoeting eet.', 'AFRNLV'),
(3, 6, 27, 'Wie of wat ook al aan die offervleis raak, moet geheilig wees. As daar van die offerbloed op iemand se klere spat, moet dit op ’n heilige plek uitgewas word.', 'AFRNLV'),
(3, 6, 28, 'As ’n kleipot gebruik word om die offervleis in te kook, moet dit daarna gebreek word. As ’n bronspot gebruik word, moet dit weer geskuur en goed met water uitgespoel word.', 'AFRNLV'),
(3, 6, 29, 'Net mans in die familie van die priester mag van die offervleis eet, want dit is heilig.', 'AFRNLV'),
(3, 6, 30, 'Wanneer die bloed van die sonde-offer in die tent van ontmoeting ingebring word om daarmee versoening te bewerk in die heiligdom, mag niks van die offerdier se vleis geëet word nie. Dit moet heeltemal verbrand word.”', 'AFRNLV'),
(3, 7, 1, '“Dit is die voorskrifte vir die skuldoffer, wat ’n baie heilige offer is.', 'AFRNLV'),
(3, 7, 2, 'Die dier wat geoffer word as ’n skuldoffer, moet geslag word waar die brandoffers geslag word. Die bloed moet teen die kante van die altaar gesprinkel word.', 'AFRNLV'),
(3, 7, 3, 'Die priester sal dan al die vet op die altaar offer, dit beteken die vet van die stert, die vet aan die binnegoed,', 'AFRNLV'),
(3, 7, 4, 'die twee niere met die vet rondom hulle naby die kruis, en die punt van die lewer, wat saam met die niere verwyder moet word.', 'AFRNLV'),
(3, 7, 5, 'Die priester sal al sy dele op die altaar verbrand as ’n vuuroffer vir die Here.', 'AFRNLV'),
(3, 7, 6, 'Alle manlike lede van ’n priester se familie mag van die vleis eet en dit moet op ’n gewyde plek geëet word, want dit is ’n baie heilige offer.', 'AFRNLV'),
(3, 7, 7, '“In die geval van beide die sonde-offer en die skuldoffer behoort die vleis van die offerdier aan die priester in beheer van die versoeningseremonie.', 'AFRNLV'),
(3, 7, 8, 'In geval van die brandoffer behoort die vel van die offerdier ook aan die priester.', 'AFRNLV'),
(3, 7, 9, 'Enige graanoffer wat in ’n oond gebak is of in ’n pan gaargemaak is of op ’n plaat voorberei is, behoort aan die priester wat die offer aanbied.', 'AFRNLV'),
(3, 7, 10, 'Alle ander graanoffers, met of sonder olyfolie, moet verdeel word onder al die priesters en hulle seuns.”', 'AFRNLV'),
(3, 7, 11, '“Hier volg die instruksies vir die verskillende soorte maaltydoffers wat vir die Here gebring mag word.', 'AFRNLV'),
(3, 7, 12, 'As jy ’n maaltydoffer as ’n dankoffer bring, moet die gebruiklike offerdiere saam met verskillende soorte brood sonder enige suurdeeg gebring word. Dit moet in olyfolie gedoop word. Dit kan ringbrood, of dun broodjies of roosterkoeke wees.', 'AFRNLV'),
(3, 7, 13, 'By hierdie maaltydoffer wat as danksegging gebring word, moet daar ook brode wees wat met suurdeeg gemaak is.', 'AFRNLV'),
(3, 7, 14, 'Een van elke soort brood moet as ’n gawe vir die Here gegee word. Hierdie brood sal dan aan die priester behoort wat die altaar met die bloed van die offerdier besprinkel het.', 'AFRNLV'),
(3, 7, 15, 'Die vleis van die offerdier moet op dieselfde dag as wat dit geslag is, geëet word. Niks mag oorbly tot die volgende oggend toe nie.', 'AFRNLV'),
(3, 7, 16, '“As jy egter ’n offer bring om ’n gelofte na te kom, of as jy ’n vrywillige offer bring, moet die vleis op dieselfde dag geëet word. Vleis wat oorbly, mag wel ook op die volgende dag geëet word.', 'AFRNLV'),
(3, 7, 17, 'Enigiets wat oorbly tot op die derde dag moet heeltemal verbrand word.', 'AFRNLV'),
(3, 7, 18, 'As enige vleis van die maaltydoffer op die derde dag geëet word, sal die Here dit nie aanvaar nie. Dit sal geen waarde as ’n offer hê nie en dit sal ook nie in die guns tel van die een wat die offer gebring het nie. Op daardie stadium sal die vleis al sleg wees en as jy dit eet, sal jy verantwoording moet doen vir jou sonde.', 'AFRNLV'),
(3, 7, 19, '“Vleis wat aan enigiets wat onrein is, geraak het, mag nie geëet word nie, dit moet heeltemal verbrand word. Vleis wat geëet mag word, mag net geëet word deur iemand wat rein is.', 'AFRNLV'),
(3, 7, 20, 'Iemand wat onrein is, maar wat vleis van ’n maaltydoffer vir die Here geëet het, moet uit die gemeenskap verwyder word.', 'AFRNLV'),
(3, 7, 21, 'As iemand aan iets raak wat onrein is, of dit nou iets onreins aan ’n mens of van ’n onrein dier is, en so ’n persoon eet vleis van offers vir die Here, moet so iemand uit die gemeenskap verwyder word.”', 'AFRNLV'),
(3, 7, 22, 'Die Here het vir Moses gesê:', 'AFRNLV'),
(3, 7, 23, '“Gee vir die Israeliete hierdie instruksies: Julle mag nooit vet eet nie, nie die vet van osse of skape of bokke nie.', 'AFRNLV'),
(3, 7, 24, 'Die vet van ’n dooie dier of van ’n dier wat deur roofdiere gevang is, mag nooit geëet word nie. Dit mag egter wel vir ander doeleindes gebruik word.', 'AFRNLV'),
(3, 7, 25, 'Enigiemand wat vet van ’n dier eet wat as vuuroffer vir die Here gegee word, moet uit die gemeenskap verwyder word.', 'AFRNLV'),
(3, 7, 26, 'Selfs in julle huise mag julle nooit die bloed van enige voël of dier eet nie.', 'AFRNLV'),
(3, 7, 27, 'Enigiemand wat bloed eet, moet uit die gemeenskap verwyder word.”', 'AFRNLV'),
(3, 7, 28, 'Toe het die Here vir Moses gesê:', 'AFRNLV'),
(3, 7, 29, '“Gee hierdie verdere instruksies vir die Israeliete: Wanneer jy ’n maaltydoffer vir die Here bring, bring ’n deel daarvan as ’n spesiale gawe vir die Here.', 'AFRNLV'),
(3, 7, 30, 'Gee dit vir Hom met jou eie hande as ’n vuuroffer vir die Here. Bring die vet van die dier, saam met die bors, en gee dit vir die Here deur dit voor Hom op te lig.', 'AFRNLV'),
(3, 7, 31, 'Die priester sal dan die vet op die altaar verbrand, maar die bors sal aan Aäron en sy seuns behoort.', 'AFRNLV'),
(3, 7, 32, 'Jy moet die regterboud van die maaltydoffer as ’n gawe aan die priester gee.', 'AFRNLV'),
(3, 7, 33, 'Die regterboud moet altyd aan die priester wat die bloed sprinkel en die vet van die maaltydoffer offer, gegee word.', 'AFRNLV'),
(3, 7, 34, 'Ek het die bors en die regterboud vir die priesters bepaal. Dit is hulle deel van die maaltydoffers wat die Israeliete bring. Dit is ’n vaste instelling.', 'AFRNLV'),
(3, 7, 35, 'Dit is hulle deel. Van die vuuroffers wat vir die Here gebring word, is dit opsy gesit vir Aäron en sy afstammelinge vanaf die tyd dat hulle aangewys is om die Here as priesters te dien.', 'AFRNLV'),
(3, 7, 36, 'Die Here het die Israeliete beveel om hierdie dele vir die priesters te gee as hulle regmatige deel. Dit geld van die tyd dat die priesters gesalf is. Hierdie reëling geld ook vir die geslagte wat nog kom.”', 'AFRNLV'),
(3, 7, 37, 'Dit is die instruksies vir die brandoffer, die graanoffer, die sonde-offer, die skuldoffer, die wydingsoffer en die maaltydoffer.', 'AFRNLV'),
(3, 7, 38, 'Die Here het hierdie instruksies vir Moses op die Sinaiberg gegee toe hy die Israeliete beveel het om hulle offers vir die Here in die Sinaiwoestyn te bring.', 'AFRNLV'),
(3, 8, 1, 'Die Here het vir Moses gesê:', 'AFRNLV'),
(3, 8, 2, '“Bring vir Aäron en sy seuns, met die spesiale klere, die salfolie, die bul vir die sonde-offer, die twee ramme en die mandjie met ongesuurde brood', 'AFRNLV'),
(3, 8, 3, 'na die ingang van die tent van ontmoeting. Roep dan die hele gemeenskap van Israel bymekaar om jou daar te ontmoet.”', 'AFRNLV'),
(3, 8, 4, 'Moses het die opdrag van die Here uitgevoer en so het die hele volk by die ingang van die tent van ontmoeting bymekaargekom.', 'AFRNLV'),
(3, 8, 5, 'Moses het die volgende aankondiging gemaak: “Die Here het my beveel om te doen wat ek nou gaan doen!”', 'AFRNLV'),
(3, 8, 6, 'Hy het Aäron en sy seuns laat naderkom en hulle met water gewas.', 'AFRNLV'),
(3, 8, 7, 'Hy het toe vir Aäron priesterklere aangetrek en die ampserp om hom gebind. Hy het ook die priestermantel en die priesterlike skouerkleed vir hom aangetrek. Hy het die skouerkleed met die ampserp vasgemaak.', 'AFRNLV'),
(3, 8, 8, 'Daarna het Moses ook die borssak aan Aäron vasgemaak en die Urim en Tummim daarin gesit.', 'AFRNLV'),
(3, 8, 9, 'Hy het toe ook die tulband met die goue plaat voor op sy kop gesit, net soos die Here hom beveel het om te doen.', 'AFRNLV'),
(3, 8, 10, 'Moses het toe die salfolie geneem en die tent van ontmoeting en alles daarin gesalf om dit aan die Here op te dra.', 'AFRNLV'),
(3, 8, 11, 'Hy het die altaar sewe keer besprinkel en sodoende die altaar, al die gereedskap en die waskom met sy staander gesalf en dit geheilig.', 'AFRNLV'),
(3, 8, 12, 'Hy het toe ook van die salfolie op Aäron se kop gegooi en hom gesalf en hom sodoende vir sy werk heilig gemaak.', 'AFRNLV'),
(3, 8, 13, 'Moses het ook Aäron se seuns laat naderkom en vir hulle priesterklere, ampserpe en tulbande aangetrek, net soos die Here hom beveel het om te doen.', 'AFRNLV'),
(3, 8, 14, 'Toe het Moses die bul vir die sonde-offer ingebring. Aäron en sy seuns het hulle hande op die kop van die bul gesit.', 'AFRNLV'),
(3, 8, 15, 'Moses het die bul geslag, van die bloed gevat en met sy vinger van die bloed op die vier horings van die altaar gesmeer om dit te reinig. Die res van die bloed het hy teen die kant van die altaar uitgegooi. Op dié manier het hy die altaar geheilig sodat daarop versoening gedoen kan word.', 'AFRNLV'),
(3, 8, 16, 'Hy het toe al die vet rondom die binnegoed, die punt van die lewer, die twee niere en hulle vet geneem en dit alles op die altaar verbrand.', 'AFRNLV'),
(3, 8, 17, 'Die res van die bul met sy vel, vleis en mis is aan die buitekant van die kamp verbrand, net soos die Here hom beveel het om te doen.', 'AFRNLV'),
(3, 8, 18, 'Moses het toe die ram as brandoffer vir die Here gebring. Aäron en sy seuns het hulle hande op sy kop gesit.', 'AFRNLV'),
(3, 8, 19, 'Moses het die ram geslag en van die bloed gevat en dit teen die kante van die altaar gesprinkel.', 'AFRNLV'),
(3, 8, 20, 'Daarna het hy die ram in stukke gesny en die kop, sommige van die stukke vleis en die vet op die altaar verbrand.', 'AFRNLV'),
(3, 8, 21, 'Nadat hy die binnegoed en die pote met water gewas het, het Moses die hele ram op die altaar as ’n brandoffer verbrand. Dit was ’n vuuroffer vir die Here en baie aangenaam vir Hom. Alles is gedoen net soos die Here vir Moses beveel het.', 'AFRNLV'),
(3, 8, 22, 'Moses het toe ’n tweede ram gebring. Dit was die ram vir die wyding van die priesters. Aäron en sy seuns het hulle hande op sy kop gesit.', 'AFRNLV'),
(3, 8, 23, 'Moses het die ram geslag en van die bloed geneem en dit aan die oorlel van Aäron se regteroor, sy regterduim en regtergroottoon gesmeer.', 'AFRNLV'),
(3, 8, 24, 'Hy het toe ook Aäron se seuns laat naderkom en van die bloed ook aan hulle regteroorlelle, regterduime en regtergroottone gesmeer. Die res van die bloed het hy teen die kante van die altaar gesprinkel.', 'AFRNLV'),
(3, 8, 25, 'Toe het hy die vet geneem, die vet van die stert, die vet aan die binnegoed, die punt van die lewer, die twee niere met hulle vet en ook die regterboud.', 'AFRNLV'),
(3, 8, 26, 'Hy het toe ook ’n ongesuurde brood, ’n roosterkoek van ongesuurde brood wat in olyfolie gedoop is en ’n dun broodjie wat met olyfolie gesmeer was bo-op die vet en die regterboud gesit. Al die brood is geneem uit die mandjie met ongesuurde brood wat in die teenwoordigheid van die Here gestaan het.', 'AFRNLV'),
(3, 8, 27, 'Hy het dit alles vir Aäron en sy seuns gegee en hulle aangesê om dit vir die Here aan te bied deur dit na Hom uit te steek.', 'AFRNLV'),
(3, 8, 28, 'Moses het toe die offers by hulle teruggevat en dit op die altaar bo-op die brandoffer as ’n wydingsoffer verbrand. Dit was ’n vuuroffer vir die Here en baie aangenaam vir Hom.', 'AFRNLV'),
(3, 8, 29, 'Moses het toe die bors geneem en dit opgelig voor die Here in sy teenwoordigheid. Dit was Moses se deel van die ram vir die priesterwyding, net soos die Here hom beveel het.', 'AFRNLV'),
(3, 8, 30, 'Daarna het Moses van die salfolie en van die bloed op die altaar geneem en dit op Aäron en sy klere gesprinkel en ook oor sy seuns en hulle klere. Op dié manier het hy Aäron en sy seuns en hulle klere gewy.', 'AFRNLV'),
(3, 8, 31, 'Toe het Moses vir Aäron en sy seuns gesê: “Kook die res van die vleis by die ingang van die tent van ontmoeting en eet dit daar saam met die brood in die mandjie wat vir die wyding van die priesters gebruik is, net soos ek jou beveel.', 'AFRNLV'),
(3, 8, 32, 'Enige vleis of brood wat oorbly, moet verbrand word.', 'AFRNLV'),
(3, 8, 33, 'Vir sewe dae lank mag julle nie die ingang van die tent van ontmoeting verlaat nie, want dit is hoe lank dit sal neem om die wydingseremonie te voltooi.', 'AFRNLV'),
(3, 8, 34, 'Wat vandag gedoen is, is die bevel van die Here sodat daar versoening vir julle kan wees.', 'AFRNLV'),
(3, 8, 35, 'Onthou, julle moet by die ingang van die tent van ontmoeting bly vir sewe dae en sewe nagte en doen wat die Here vra. As julle dit nie doen nie, sal julle sterf. Dit is wat die Here sê.”', 'AFRNLV'),
(3, 8, 36, 'Aäron en sy seuns het alles gedoen wat die Here deur Moses beveel het.', 'AFRNLV'),
(3, 9, 1, 'Na die wydingseremonie, op die agtste dag, het Moses vir Aäron en sy seuns en die leiers van Israel bymekaargeroep.', 'AFRNLV'),
(3, 9, 2, 'Hy het vir Aäron gesê: “Neem ’n jong bul as ’n sonde-offer en ’n ram as ’n brandoffer en gee dit vir die Here. Al twee diere moet sonder enige liggaamsgebrek wees.', 'AFRNLV'),
(3, 9, 3, 'Sê dan vir die Israeliete om ’n bokram as sonde-offer en ’n jaaroud bulkalf en ’n lam as brandoffer te bring, almal sonder liggaamsgebrek.', 'AFRNLV'),
(3, 9, 4, 'Sê ook vir hulle om ’n bees en ’n ram as ’n maaltydoffer te bring en meel gemeng met olyfolie as ’n graanoffer. Sê vir hulle om al hierdie offers aan die Here te bring omdat Hy vandag aan julle gaan verskyn.”', 'AFRNLV'),
(3, 9, 5, 'Die volk het toe al hierdie dinge na die voorkant van die tent van ontmoeting toe gebring, net soos Moses hulle beveel het. Die hele gemeenskap het gekom en daar in die teenwoordigheid van die Here gestaan.', 'AFRNLV'),
(3, 9, 6, 'Toe het Moses gesê: “As julle hierdie instruksies van die Here volg, sal die glorieryke teenwoordigheid van die Here sigbaar word voor julle.”', 'AFRNLV'),
(3, 9, 7, 'Moses sê toe vir Aäron: “Kom na die altaar toe en bring jou sonde-offer en brandoffer om versoening te bewerk vir jouself. Bring dan die offers om ook versoening te bewerk vir die volk, net soos die Here beveel het.”', 'AFRNLV'),
(3, 9, 8, 'Aäron het na die altaar toe gegaan en ’n kalf geslag as ’n sonde-offer vir homself.', 'AFRNLV'),
(3, 9, 9, 'Sy seuns het vir hom die bloed gebring, hy het sy vinger in die bloed gedruk en dit aan die horings van die altaar gesmeer. Die res van die bloed het hy teen die kant van die altaar uitgegooi.', 'AFRNLV'),
(3, 9, 10, 'Toe het hy die vet, die niere en die punt van die lewer van die sonde-offer op die altaar verbrand, net soos die Here vir Moses beveel het.', 'AFRNLV'),
(3, 9, 11, 'Die vleis en die vel is aan die buitekant van die kamp verbrand.', 'AFRNLV'),
(3, 9, 12, 'Aäron het toe ook die dier vir die brandoffer geslag. Sy seuns het vir hom die bloed gebring en hy het dit teen die kante van die altaar gesprinkel.', 'AFRNLV'),
(3, 9, 13, 'Hulle het die dier stuk vir stuk saam met die kop vir hom aangegee en hy het elke deel op die altaar verbrand.', 'AFRNLV'),
(3, 9, 14, 'Hy het toe die binnegoed en die bene gewas en dit ook as ’n brandoffer op die altaar verbrand.', 'AFRNLV'),
(3, 9, 15, 'Daarna het Aäron die offers vir die volk gebring. Hy het die bokram geslag en as sonde-offer vir die volk gebring net soos hy dit vir homself gedoen het.', 'AFRNLV'),
(3, 9, 16, 'Hy het toe ook die brandoffer gebring en dit op die voorgeskrewe manier geoffer.', 'AFRNLV'),
(3, 9, 17, 'Hy het ook ’n graanoffer gebring en ’n hand vol meel op die altaar verbrand, bo en behalwe die gebruiklike oggendbrandoffer.', 'AFRNLV'),
(3, 9, 18, 'Aäron het toe die bees en die ram as die volk se maaltydoffer geslag. Sy seuns het die bloed vir hom gebring en hy het dit teen die kante van die altaar gesprinkel.', 'AFRNLV'),
(3, 9, 19, 'Toe het hy die vet van die bul en die ram — die vet van die stert, die vet rondom die binnegoed, saam met die niere en die punt van die lewer — gevat en', 'AFRNLV'),
(3, 9, 20, 'dit bo-op die borsstukke van die diere gepak en dit toe op die altaar verbrand.', 'AFRNLV'),
(3, 9, 21, 'Aäron het die borsstukke en die regterboud opgelig as ’n offer vir die Here, net soos Moses beveel het.', 'AFRNLV'),
(3, 9, 22, 'Na al die dinge het Aäron sy hande uitgesteek na die volk toe en hulle geseën. Nadat hy die sonde-offer, die brandoffer en die maaltydoffer gebring het, het hy van die altaar af geklim.', 'AFRNLV'),
(3, 9, 23, 'Moses en Aäron het toe in die tent van ontmoeting ingegaan en toe hulle uitkom, het hulle weer die volk geseën. Die glorieryke teenwoordigheid van die Here het toe vir die hele gemeenskap sigbaar geword.', 'AFRNLV'),
(3, 9, 24, 'Vuur wat van die Here gekom het, het die brandoffer en die vet op die altaar verteer. Toe die volk al die dinge sien, was daar uitroepe van vreugde en het hulle op die grond neergeval.', 'AFRNLV'),
(3, 10, 1, 'Aäron se seuns Nadab en Abihu het gloeiende kole in hulle vuurpanne gesit en wierook daaroor gesprinkel. Op dié manier was hulle ongehoorsaam aan die Here omdat hulle ’n ander soort vuur voor Hom gebrand het as wat die Here beveel het.', 'AFRNLV'),
(3, 10, 2, 'Vuur het van die Here afgekom en hulle verbrand en hulle is daar voor die Here dood.', 'AFRNLV'),
(3, 10, 3, 'Moses sê toe vir Aäron: “Dit is wat die Here bedoel het toe Hy gesê het: Wie tot My nader, moet besef Ek is heilig. Ek word geëer voor die hele volk.” Aäron het net stilgebly.', 'AFRNLV'),
(3, 10, 4, 'Moses het toe vir Misael en Elisafan, twee neefs van Aäron, die seuns van Aäron se oom Ussiël, geroep en gesê: “Kom en dra die liggame van julle familielede weg van die heiligdom na ’n plek buite die kamp.”', 'AFRNLV'),
(3, 10, 5, 'Hulle het na vore gekom en hulle in hulle priesterklere weggedra na ’n plek buite die kamp soos Moses beveel het.', 'AFRNLV'),
(3, 10, 6, 'Moses sê toe vir Aäron en sy seuns Eleasar en Itamar: “Moenie rou deur julle hare los te laat hang of deur julle klere te skeur nie. As julle dit doen, sal julle sterf en sal die Here kwaad word vir die hele gemeenskap van Israel. Die res van die Israeliete, julle familielede, mag egter rou oor Nadab en Abihu wat die Here met vuur verteer het.', 'AFRNLV'),
(3, 10, 7, 'Maar julle mag glad nie die ingang van die tent van ontmoeting verlaat nie. Julle sal met die dood gestraf word as julle dit doen, want die Here se salfolie is op julle.” Hulle het gemaak soos Moses gesê het.', 'AFRNLV'),
(3, 10, 8, 'Die Here het vir Aäron gesê:', 'AFRNLV'),
(3, 10, 9, '“Jy en jou seuns mag nooit wyn of enige ander alkoholiese drank drink voordat julle in die tent van ontmoeting ingaan nie. As julle dit doen, sal julle sterf. Hierdie is ’n permanente reëling vir jou en moet ook deur toekomstige geslagte nagekom word.', 'AFRNLV'),
(3, 10, 10, 'Jy is die een wat moet onderskei tussen dit wat heilig en onheilig is, tussen dit wat rein of onrein is.', 'AFRNLV'),
(3, 10, 11, 'Jy moet ook al die reëls wat die Here deur Moses aan die Israeliete gegee het, vir hulle leer.”', 'AFRNLV'),
(3, 10, 12, 'Moses het vir Aäron en sy twee oorblywende seuns, Eleasar en Itamar, gesê: “Neem van die graanoffer wat oor is nadat die hand vol vir die Here gebring is met ’n vuuroffer. Sorg dat daar nie suurdeeg in is nie en eet dit daar langs die altaar, want dit is baie heilig.', 'AFRNLV'),
(3, 10, 13, 'Dit moet in ’n heilige plek geëet word, want dit is vir julle en julle nageslag gegee as julle regmatige deel van die vuuroffers aan die Here. Dit is die bevele wat aan my gegee is.', 'AFRNLV'),
(3, 10, 14, 'Maar die borsstuk en die boud wat vir die Here opgelig is, mag op enige plek wat rein is, geëet word. Dit is vir jou en jou seuns en dogters gegee as julle gereelde deel van die maaltydoffers wat die volk Israel vir die Here bring.', 'AFRNLV'),
(3, 10, 15, 'Die boud en die bors wat opgelig is, moet saam met die vet van die vuuroffer opgelig word vir die Here. Dit sal vir altyd aan jou en jou nageslag behoort, net soos die Here beveel het.”', 'AFRNLV'),
(3, 10, 16, 'Toe Moses navraag doen om te weet wat met die sonde-offerbok gebeur het, het hy ontdek dat dit verbrand is. Hy het baie kwaad geword vir die twee oorblywende seuns van Aäron, Eleasar en Itamar.', 'AFRNLV'),
(3, 10, 17, '“Waarom het julle nie die sonde-offer in die heilige gebied geëet nie?” wou hy weet. “Dit is immers ’n heilige offer! Dit is bedoel om die skuld van die gemeenskap weg te neem en om versoening vir die volk voor die Here te bewerk.', 'AFRNLV'),
(3, 10, 18, 'Omdat die bloed van die offerdier nie in die heiligdom ingeneem is nie, moes julle die vleis in die heilige gebied geëet het soos ek julle beveel het.”', 'AFRNLV'),
(3, 10, 19, 'Aäron het toe namens sy seuns vir Moses geantwoord: “Vandag het my seuns beide hulle sonde-offer en brandoffer vir die Here gebring,” het hy gesê. “Hierdie soort ding het ook al met my gebeur. Sou die Here dit goedgekeur het as ek die een was wat vandag die sonde-offer geëet het?”', 'AFRNLV'),
(3, 10, 20, 'Toe Moses dit hoor, was hy tevrede.', 'AFRNLV'),
(3, 11, 1, 'Die Here het vir Moses en Aäron gesê:', 'AFRNLV'),
(3, 11, 2, '“Gee die volgende instruksies vir die Israeliete: Die diere wat julle vir kos mag gebruik,', 'AFRNLV'),
(3, 11, 3, 'sluit die diere in wat volledig gesplete hoewe het en herkou.', 'AFRNLV');
