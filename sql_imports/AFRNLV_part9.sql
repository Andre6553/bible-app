-- AFRNLV Part 9/11
-- Verses 24001 to 27000

INSERT INTO verses (book_id, chapter, verse, text, version) VALUES
(44, 23, 16, '“Ellende wag vir julle, julle blinde gidse wat beweer: ‘As iemand by die heiligdom sweer, het dit geen bindende krag nie, maar as hy by die goud van die tempel sweer, dan is dit bindend.’', 'AFRNLV'),
(44, 23, 17, 'Julle blinde dwase! Wat is die belangrikste, die goud of die tempel waardeur die goud geheilig word?', 'AFRNLV'),
(44, 23, 18, 'Verder sê julle: ‘As iemand by die altaar sweer, het dit geen bindende krag nie, maar as hy by die offer bo-op die altaar sweer, is dit bindend.’', 'AFRNLV'),
(44, 23, 19, 'Hoe blind kan julle tog wees! Wat is immers belangriker, die offer of die altaar waardeur die offer geheilig word?', 'AFRNLV'),
(44, 23, 20, 'Wanneer jy by die altaar sweer, sweer jy tog nie net daarby nie, maar ook by alles wat daarop is.', 'AFRNLV'),
(44, 23, 21, 'En wanneer jy by die tempel sweer, sweer jy tog nie net daarby nie, maar ook by Hom wat daarin woon.', 'AFRNLV'),
(44, 23, 22, 'Net so, wanneer jy sweer by die hemel, sweer jy ook by die troon van God en boonop by Hom wat op die troon sit.', 'AFRNLV'),
(44, 23, 23, '“Ellende wag vir julle, julle skynheilige skrifkenners en Fariseërs! Want julle gee noukeurig tiendes van die nietigste deeltjies van julle inkomste, maar julle ignoreer die eintlik belangrike dinge waarom dit in die wet gaan: om te doen wat reg is, om ontferming te betoon en om mense van julle woord te wees. Julle behoort die tiendes te gee, maar die belangriker dinge mag julle ook nie nalaat nie.', 'AFRNLV'),
(44, 23, 24, 'Blinde gidse! Julle sif die muggie uit julle drinkwater, maar die kameel sluk julle sonder meer af!', 'AFRNLV'),
(44, 23, 25, '“Ellende wag vir julle, julle skynheilige skrifkenners en Fariseërs! Want julle maak die buitekant van die beker en die skottel blinkskoon, maar aan die binnekant is julle vuil van grypsug en selfsug.', 'AFRNLV'),
(44, 23, 26, 'Blinde Fariseër, was die beker eers aan die binnekant, en die buitekant sal vanself skoon word.', 'AFRNLV'),
(44, 23, 27, '“Ellende wag vir julle, julle skynheilige skrifkenners en Fariseërs! Want julle is soos grafte wat aan die buitekant spierwit gekalk is, maar aan die binnekant vol is van doodsbeendere en allerlei onreinheid.', 'AFRNLV'),
(44, 23, 28, 'So lyk julle ook van buite vir die mense baie vroom, maar van binne is julle vol skynheiligheid en minagting van die wet.', 'AFRNLV'),
(44, 23, 29, '“Ellende wag vir julle, julle skynheilige skrifkenners en Fariseërs! Want julle rig grafstene op vir die profete en julle versier die gedenkstene van die vromes.', 'AFRNLV'),
(44, 23, 30, '“Julle verklaar: ‘As ons in ons vaders se tyd gelewe het, sou ons nie by die moord op die profete betrokke gewees het nie.’', 'AFRNLV'),
(44, 23, 31, 'Daarmee wys julle die vinger na julleself, want julle erken ronduit dat julle die nageslag is van dié wat die profete vermoor het.', 'AFRNLV'),
(44, 23, 32, 'En júlle — maak julle dan maar die maat van julle voorouers vol!', 'AFRNLV'),
(44, 23, 33, 'Julle slange! Julle addernes! Hoe sal julle ooit die oordeel van die hel kan ontvlug?', 'AFRNLV'),
(44, 23, 34, 'Let op, Ek sal vir julle profete en wyses en skrifkenners stuur. Julle sal sommige van hulle vermoor en kruisig en julle sal ander in julle sinagoges met swepe slaan en van die een dorp na die ander vervolg.', 'AFRNLV'),
(44, 23, 35, '“So sal julle skuldig word aan die moord op al die vromes, van die regverdige Abel af tot by Sagaria, die seun van Berekja, wat julle by die tempel, tussen die heiligdom en die altaar vermoor het.', 'AFRNLV'),
(44, 23, 36, '“Ek verseker julle, al die opgehoopte oordeel sal losbars oor hierdie generasie.”', 'AFRNLV'),
(44, 23, 37, '“O Jerusalem, stad wat die profete doodmaak en God se boodskappers stenig! Hoeveel maal wou Ek jou kinders bymekaarmaak soos ’n hen haar kuikens onder haar vlerke bymekaarmaak, maar jy wou My dit nie toelaat nie!', 'AFRNLV'),
(44, 23, 38, '“Julle moet besef, julle woning word vir julle verlate agtergelaat.', 'AFRNLV'),
(44, 23, 39, 'Ek verseker julle, julle sal My van nou af nooit weer sien nie tot op die dag wanneer julle sal sê: ‘Geseënd is die Een wat kom in die Naam van die Here!’”', 'AFRNLV'),
(44, 24, 1, 'Terwyl Jesus besig was om die tempelterrein te verlaat, het sy dissipels nadergestaan om vir Hom die verskillende tempelgeboue uit te wys.', 'AFRNLV'),
(44, 24, 2, 'Maar Hy het vir hulle gesê: “Ek verseker julle, al hierdie dinge wat julle voor julle sien, sal so totaal gesloop word dat nie een klip bo-op die ander een sal bly staan nie.”', 'AFRNLV'),
(44, 24, 3, 'Later, nadat Jesus teen die hang van die Olyfberg gaan sit het, kom vra sy dissipels Hom vertroulik: “Vertel vir ons wanneer sal al hierdie dinge gebeur. En wat sal die voorteken van u koms en van die einde van die wêreld wees?”', 'AFRNLV'),
(44, 24, 4, 'Jesus het vir hulle gesê: “Wees versigtig dat niemand julle op ’n dwaalspoor bring nie.', 'AFRNLV'),
(44, 24, 5, 'Baie mense sal in my Naam met die aanspraak kom: ‘Ek is die Messias,’ en hulle sal baie op ’n dwaalspoor bring.', 'AFRNLV'),
(44, 24, 6, 'Julle sal van oorloë hoor, hier naby en daar ver. Maar moenie paniekerig word nie. Hierdie dinge is bestem om te gebeur, maar die einde sal nog nie dadelik daarna kom nie.', 'AFRNLV'),
(44, 24, 7, 'Nasies en koninkryke sal teen mekaar oorlog verklaar en daar sal wydverspreide hongersnode en aardbewings wees.', 'AFRNLV'),
(44, 24, 8, 'Maar dit alles sal nog maar net die begin van die swaarkry wees.', 'AFRNLV'),
(44, 24, 9, '“Dan sal hulle julle arresteer, vervolg en doodmaak. Julle sal deur al die nasies gehaat word omdat julle mý mense is.', 'AFRNLV'),
(44, 24, 10, '“In daardie tyd sal baie mense hulle geloof afsweer en mekaar uitlewer en haat.', 'AFRNLV'),
(44, 24, 11, 'Daar sal ook talle vals profete verskyn en hulle sal baie mense op ’n dwaalspoor bring.', 'AFRNLV'),
(44, 24, 12, 'Die sonde sal so toeneem dat baie se liefde sal afkoel.', 'AFRNLV'),
(44, 24, 13, 'Maar elkeen wat enduit volhard, sal verlos word.', 'AFRNLV'),
(44, 24, 14, '“Hierdie Goeie Nuus van God se koningsheerskappy sal eers in die hele wêreld, aan al die nasies, verkondig word voordat die einde kom.”', 'AFRNLV'),
(44, 24, 15, '“Die tyd kom wanneer julle die afskuwelike voorwerp wat verontheiliging veroorsaak en waarvan die profeet Daniël gepraat het, in die tempel sal sien staan” — my leser, gee nou spesiale aandag! —', 'AFRNLV'),
(44, 24, 16, '“dan moet die mense van Judea na die heuwels toe vlug.', 'AFRNLV'),
(44, 24, 17, 'As jy op jou dakstoep sit, moet jy nie eers in die huis ingaan om in te pak nie.', 'AFRNLV'),
(44, 24, 18, 'As jy buite op die land is, moet jy nie eers omdraai om jou bo-kleed te gryp nie.', 'AFRNLV'),
(44, 24, 19, 'Hoe erg sal dit nie in daardie tyd wees vir vroue wat verwag of wat nog borsvoed nie!', 'AFRNLV'),
(44, 24, 20, 'En bid dat dit nie vir julle nodig sal wees om in die winter of op die Sabbat te vlug nie.', 'AFRNLV'),
(44, 24, 21, 'Dit sal ’n tyd van groot verdrukking wees, erger as enigiets wat die wêreld ooit tevore beleef het of hierna sal beleef.', 'AFRNLV'),
(44, 24, 22, 'Om die waarheid te sê, as God nie ingryp en daardie tyd van swaarkry verkort nie, sal niemand dit oorleef nie. Maar ter wille van sy uitverkore mense sal dit wel verkort word.”', 'AFRNLV'),
(44, 24, 23, '“As iemand in daardie tyd vir julle sê: ‘Kyk, hiér is die Messias,’ of: ‘Dáár is Hy,’ moenie dit glo nie.', 'AFRNLV'),
(44, 24, 24, 'Want daar sal baie vals messiasse en profete na vore kom. Hulle sal indrukwekkende tekens en wonders doen om, as dit moontlik sou wees, selfs God se uitverkorenes te probeer mislei.', 'AFRNLV'),
(44, 24, 25, 'Let goed op, Ek het julle vooraf gewaarsku.', 'AFRNLV'),
(44, 24, 26, 'As mense dan vir julle sou sê: ‘Kyk, Hy is in die woestyn,’ moenie gaan kyk nie. Of as hulle sou sê: ‘Kyk, Hy kruip in ’n geheime plek weg,’ moet hulle nie glo nie.', 'AFRNLV'),
(44, 24, 27, 'Want soos die weerlig in die ooste uitslaan en sy lig tot in die weste laat skyn, so sal dit ook wees wanneer Ek, die Seun van die Mens, kom.', 'AFRNLV'),
(44, 24, 28, 'Net soos ’n versameling aasvoëls die teenwoordigheid van ’n karkas aandui, so sal hierdie tekens wys dat die einde naby is.”', 'AFRNLV'),
(44, 24, 29, '“Onmiddellik na hierdie tyd van swaarkry ‘sal die son donker word, en die maan nie meer lig gee nie. Die sterre sal van die hemel val en die kragte wat die hemelruim saambind, sal geskud word.’', 'AFRNLV'),
(44, 24, 30, '“Dan uiteindelik sal daar ’n teken teen die hemel verskyn om aan te dui dat Ek, die Seun van die Mens, aan die kom is. Daarop sal al die nasies van die aarde geskok en ontsteld wees. Hulle sal My, die Seun van die Mens, met krag en groot heerlikheid op die wolke van die hemel sien kom.', 'AFRNLV'),
(44, 24, 31, 'Ek sal my engele met die magtige klank van ’n basuin uitstuur en hulle sal my uitverkorenes uit al vier windstreke bymekaarmaak, ja, selfs vanaf die verste uithoeke van die wêreld.”', 'AFRNLV'),
(44, 24, 32, '“Leer van die vyeboom hierdie les. Wanneer sy lote reeds begin sag word en sy blare begin stoot, besef julle dat die somer op hande is.', 'AFRNLV'),
(44, 24, 33, 'Net so kan julle, wanneer julle al hierdie dinge sien gebeur, weet dat die einde op hande is.', 'AFRNLV'),
(44, 24, 34, 'Ek verseker julle, die mense wat vandag leef, sal nog nie uitgesterf het wanneer al hierdie dinge gebeur nie.', 'AFRNLV'),
(44, 24, 35, 'Selfs al sou die hemel en die aarde ophou bestaan, sal my woorde nog vir altyd vas bly staan.”', 'AFRNLV'),
(44, 24, 36, '“Tog ken niemand die presiese datum en tyd wanneer hierdie dinge sal gebeur nie — ook nie die engele of selfs die Seun nie. Dit weet net die Vader.', 'AFRNLV'),
(44, 24, 37, '“Wanneer Ek, die Seun van die Mens, verskyn, sal dit gaan soos in die tyd van Noag.', 'AFRNLV'),
(44, 24, 38, 'Destyds, voor die groot vloedwater gekom het, het die mense soos gewoonlik voortgegaan om fees te vier en oor en weer te trou, selfs nog totdat Noag in die ark ingegaan het.', 'AFRNLV'),
(44, 24, 39, 'Hulle het eers besef wat aan die gang was toe die vloedwater kom en hulle almal verswelg het. Net so sal die koms van die Seun van die Mens wees.', 'AFRNLV'),
(44, 24, 40, '“Twee persone sal saam op die land werk. Die een sal saamgeneem word en die ander een sal agtergelaat word.', 'AFRNLV'),
(44, 24, 41, 'Twee vroue sal saam by die meul koring maal. Die een sal saamgeneem en die ander een sal agtergelaat word.', 'AFRNLV'),
(44, 24, 42, 'Wees dus waaksaam, want julle weet nie watter dag julle Here kom nie.', 'AFRNLV'),
(44, 24, 43, '“Julle besef tog goed, as ’n huiseienaar vooraf weet hoe laat in die nag die dief gaan kom, sal hy op sy hoede bly en nie toelaat dat daar by sy huis ingebreek word nie.', 'AFRNLV'),
(44, 24, 44, 'Daarom moet julle ook voorbereid wees, want die Seun van die Mens kom op ’n tyd wanneer julle dit nie verwag nie.”', 'AFRNLV'),
(44, 24, 45, '“Wie van julle sal dan soos die betroubare en verstandige slaaf wees aan wie die huisheer die verantwoordelikheid toevertrou om sy huishouding te bestuur en aan sy mense hulle kos op die regte tyd te gee?', 'AFRNLV'),
(44, 24, 46, 'As die huisheer terugkom en vind dat daardie slaaf sy plig goed uitgevoer het, sal hy hom goed beloon.', 'AFRNLV'),
(44, 24, 47, 'Ek verseker julle, hy sal hom oor al sy besittings aanstel.', 'AFRNLV'),
(44, 24, 48, 'Maar as die slaaf sleg is en by homself redeneer: ‘Dis nog lank voordat my huisheer kom,’', 'AFRNLV'),
(44, 24, 49, 'en hy begin die ander slawe aanrand en saam met die drinkers fuifpartye hou,', 'AFRNLV'),
(44, 24, 50, 'sal die heer van daardie slaaf terugkom op ’n dag en tyd waarop hy nie voorbereid is nie.', 'AFRNLV'),
(44, 24, 51, 'Dan sal hy hom ’n wrede dood laat sterf en hom laat deel in die lot van alle skynheiliges. Hulle sal bitterlik huil en van selfverwyt op hulle tande kners.”', 'AFRNLV'),
(44, 25, 1, '“In daardie tyd sal dit met die koninkryk van God gaan soos met tien meisies wat met hulle lampe die bruidegom gaan inwag het.', 'AFRNLV'),
(44, 25, 2, 'Vyf van hulle was dwaas, maar die ander vyf was verstandig.', 'AFRNLV'),
(44, 25, 3, 'Die vyf dwase meisies het wel hulle lampe saamgeneem, maar geen ekstra olie nie.', 'AFRNLV'),
(44, 25, 4, 'Die ander vyf daarenteen was verstandig genoeg om, afgesien van hulle lampe, ook nog ekstra olie in houers saam te vat.', 'AFRNLV'),
(44, 25, 5, 'Toe die bruidegom lank wegbly, het almal vaak geword en aan die slaap geraak.', 'AFRNLV'),
(44, 25, 6, 'Dit was al teen middernag toe ’n geroep hulle wakker maak: ‘Hier kom die bruidegom! Gaan verwelkom hom!’', 'AFRNLV'),
(44, 25, 7, '“Daarop het al die meisies opgespring en hulle lampe begin regkry.', 'AFRNLV'),
(44, 25, 8, 'Die dwases vra toe vir die verstandiges: ‘Help ons asseblief met ’n bietjie van julle olie, want ons lampe is aan die doodgaan.’', 'AFRNLV'),
(44, 25, 9, 'Maar die verstandiges het geantwoord: ‘Nee, ons kan nie. Daar is nie genoeg vir ons almal nie. Gaan koop liewer vir julle by die winkel.’', 'AFRNLV'),
(44, 25, 10, '“Terwyl die onverstandiges weg was om olie te gaan koop, het die bruidegom opgedaag. Dié wat gereed was, het saam met hom ingegaan na die bruilofsfees en die deur van die feesvertrek is gesluit.', 'AFRNLV'),
(44, 25, 11, 'Later kom die ander meisies toe ook en roep van buite af: ‘Meneer, Meneer, maak asseblief vir ons oop!’', 'AFRNLV'),
(44, 25, 12, 'Maar hy het teruggeroep: ‘Ek ken julle glad nie!’', 'AFRNLV'),
(44, 25, 13, '“Wees dus altyd wakker en gereed, want julle ken nie die presiese datum of tyd van my koms nie.”', 'AFRNLV'),
(44, 25, 14, '“Verder is God se koningsheerskappy soos iemand wat op reis wou gaan. Hy roep toe sy slawe bymekaar en vertrou sy geld aan hulle toe om daarmee te woeker terwyl hy weg is.', 'AFRNLV'),
(44, 25, 15, 'Vir die eerste slaaf het hy vyf kosbare goue muntstukke gegee, vir die tweede slaaf twee, en vir die derde slaaf een — vir elkeen volgens sy spesifieke bekwaamheid — en toe het hy vertrek. Dadelik', 'AFRNLV'),
(44, 25, 16, 'het die een wat die vyf goue muntstukke ontvang het, daarmee aan die werk gespring en dit spoedig verdubbel.', 'AFRNLV'),
(44, 25, 17, 'Net so het die een wat twee goue muntstukke ontvang het, ook sy geld verdubbel.', 'AFRNLV'),
(44, 25, 18, 'Maar die een wat net een goue muntstuk ontvang het, het ’n gat in die grond gaan grawe en sy eienaar se geld daarin weggesteek.', 'AFRNLV'),
(44, 25, 19, '“Na ’n lang tyd het daardie slawe se eienaar van sy reis teruggekeer en hulle gevra om te rapporteer wat hulle met sy geld gedoen het.', 'AFRNLV'),
(44, 25, 20, 'Die slaaf wat die vyf goue muntstukke ontvang het, verskyn toe voor hom en bring die vyf ekstra goue muntstukke saam. ‘Meneer,’ sê hy, ‘u het vir my vyf goue muntstukke gegee. Kyk, ek het die bedrag verdubbel!’', 'AFRNLV'),
(44, 25, 21, 'Die eienaar het hom geprys en gesê: ‘Uitstekend! Jy is ’n voortreflike slaaf; een op wie ek kan staatmaak. In die kleine het jy jou betroubaar bewys. Daarom gaan ek nog baie groter verantwoordelikhede aan jou toevertrou. Kom vier saam met my fees!’', 'AFRNLV'),
(44, 25, 22, '“Die een wat die twee goue muntstukke ontvang het, verskyn toe ook voor hom en sê: ‘Meneer, twee goue muntstukke het u aan my gegee. Kyk, ek het die bedrag verdubbel!’', 'AFRNLV'),
(44, 25, 23, 'Die eienaar het hom geprys en gesê: ‘Uitstekend! Jy is ’n voortreflike slaaf; een op wie ek kan staatmaak. In die kleine het jy jou betroubaar bewys. Daarom gaan ek nog baie groter verantwoordelikhede aan jou toevertrou. Kom vier saam met my fees.’', 'AFRNLV'),
(44, 25, 24, '“Daarna verskyn die een wat die een goue muntstuk ontvang het ook voor hom en sê: ‘Meneer, ek het besef dat u ’n veeleisende persoon is wat wil oes waar u nie self gesaai het nie en wil insamel waar u niks ingesit het nie.', 'AFRNLV'),
(44, 25, 25, 'Daarom was ek te bang om iets te waag en het maar liewer u muntstuk in die grond gaan wegsteek. Hier is u geld nou.’', 'AFRNLV'),
(44, 25, 26, '“Maar sy eienaar het hom geantwoord: ‘Jou slegte slaaf! Jou lamsak! So, jy het geweet dat ek ’n veeleisende mens is wat wil oes waar ek nie self gesaai het nie en wil insamel waar ek niks ingesit het nie?', 'AFRNLV'),
(44, 25, 27, 'Dan moes jy mos my geld in die bank belê het en ek sou by my terugkoms ten minste my geld met rente kon terugkry.’', 'AFRNLV'),
(44, 25, 28, '“Hy sê toe vir die ander: ‘Vat die muntstuk by hom en gee dit vir die een wat die tien muntstukke het.', 'AFRNLV'),
(44, 25, 29, 'Aan hulle wat dit wat aan hulle toevertrou is goed gebruik, sal nog meer gegee word. Ja, hulle sal oorvloed hê. Maar van hulle wat niks kan wys nie, sal selfs die bietjie wat hulle het, ook nog weggeneem word.', 'AFRNLV'),
(44, 25, 30, 'En daardie nikswerd slaaf — gooi hom uit in die donkerte daar buite. Dáár sal hulle bitterlik huil en van selfverwyt op die tande kners.’”', 'AFRNLV'),
(44, 25, 31, '“Wanneer die Seun van die Mens in sy heerlikheid kom en al sy engele saam met Hom, sal Hy op sy koninklike troon gaan sit.', 'AFRNLV'),
(44, 25, 32, '“Al die nasies sal voor Hom bymekaargebring word en Hy sal hulle van mekaar skei soos ’n skaapwagter die skape van die bokke skei.', 'AFRNLV'),
(44, 25, 33, 'Hy sal die skape aan sy regterkant laat staan en die bokke aan sy linkerkant.', 'AFRNLV'),
(44, 25, 34, 'Daarop sal die Koning vir dié aan sy regterkant sê: ‘Kom julle, want my Vader het julle geseën. Kom ontvang julle erfenis — die koninkryk wat my Vader reeds van voor die begin van die wêreld af vir julle gereed gemaak het.', 'AFRNLV'),
(44, 25, 35, 'Want toe Ek honger was, het julle vir My kos gegee; toe Ek dors was, het julle vir My iets gegee om te drink; toe Ek ’n hawelose vreemdeling was, het julle My in julle huise ontvang;', 'AFRNLV'),
(44, 25, 36, 'toe Ek niks gehad het om aan te trek nie, het julle vir My klere gegee; toe Ek siek was, het julle na My omgesien; toe Ek in die tronk was, het julle My opgesoek.’', 'AFRNLV'),
(44, 25, 37, '“Daarop sal dié wat God se wil uitgevoer het Hom antwoord: ‘Maar wanneer het ons U dan honger gesien, en vir U kos gegee? Of dors, en vir U iets gegee om te drink?', 'AFRNLV'),
(44, 25, 38, 'En wanneer het ons gesien dat U ’n hawelose vreemdeling was, en U in ons huise ontvang? Of dat U niks gehad het om aan te trek nie, en ons het vir U klere gegee?', 'AFRNLV'),
(44, 25, 39, 'En wanneer het ons U siek gesien of in die tronk, en U opgesoek?’', 'AFRNLV'),
(44, 25, 40, 'En die Koning sal vir hulle antwoord: ‘Ek verseker julle: As julle iets hiervan vir een van my broers of susters gedoen het, selfs al was dit vir die heel eenvoudigste onder hulle, het julle dit vir Mý gedoen.’', 'AFRNLV'),
(44, 25, 41, '“Dan sal die Koning vir dié aan sy linkerkant sê: ‘Gaan weg van My af, want God het julle vervloek! Gaan na die ewige vuur wat gereed gemaak is vir die duiwel en sy bose engele!', 'AFRNLV'),
(44, 25, 42, 'Want toe Ek honger was, het julle nie vir My kos gegee nie; toe Ek dors was, het julle nie vir My iets gegee om te drink nie;', 'AFRNLV'),
(44, 25, 43, 'toe Ek ’n hawelose vreemdeling was, het julle My nie in julle huise ontvang nie; toe Ek niks gehad het om aan te trek nie, het julle nie vir My klere gegee nie; toe Ek siek en in die tronk was, het julle nie na My omgesien nie.’', 'AFRNLV'),
(44, 25, 44, '“Daarop sal hulle vra: ‘Here, wanneer het ons U ooit honger of dors of haweloos of sonder klere of siek of in die tronk gesien, en nagelaat om U te versorg?’', 'AFRNLV'),
(44, 25, 45, 'Dan sal Hy hulle antwoord: ‘Ek verseker julle, as julle versuim het om een van die eenvoudigstes van my broers of susters te help, het julle versuim om Mý te help.’', 'AFRNLV'),
(44, 25, 46, '“Hulle sal dan in die ewige straf ingaan, maar dié wat God se wil uitgevoer het, in die ewige lewe.”', 'AFRNLV'),
(44, 26, 1, 'Nadat Jesus al hierdie uitsprake afgehandel het, het Hy vir sy dissipels gesê:', 'AFRNLV'),
(44, 26, 2, '“Julle weet dat dit oor twee dae Paasfees is. Dan sal Ek, die Seun van die Mens, oorgegee word om gekruisig te word.”', 'AFRNLV'),
(44, 26, 3, 'Juis in daardie tyd het die priesterhoofde en die familiehoofde in die huis van Kajafas, die hoofpriester, vergader', 'AFRNLV'),
(44, 26, 4, 'en saam beraadslaag oor hoe hulle Jesus in die geheim kon vang en uit die weg ruim.', 'AFRNLV'),
(44, 26, 5, 'Hulle het egter saamgestem: “Nie in die openbaar terwyl die skares feesvier nie; anders kom daar ’n oproer onder die volk.”', 'AFRNLV'),
(44, 26, 6, 'Jesus was in Betanië in die huis van Simon die melaatse.', 'AFRNLV'),
(44, 26, 7, 'Terwyl Hy aan tafel was, kom daar ’n vrou na Hom toe met ’n albaste fles vol duur aromatiese olie en gooi dit op sy kop uit.', 'AFRNLV'),
(44, 26, 8, 'Toe die dissipels dit sien, het hulle hulle daaroor opgewerk. “Watter vermorsing,” het hulle onder mekaar gesê,', 'AFRNLV'),
(44, 26, 9, '“sy kon dit vir ’n yslike bedrag verkoop en die geld vir die armes gegee het!”', 'AFRNLV'),
(44, 26, 10, 'Jesus het dit egter agtergekom en vra hulle toe: “Waarom maak julle dit so moeilik vir hierdie vrou? Sy het immers ’n weldaad aan My gedoen.', 'AFRNLV'),
(44, 26, 11, 'Die armes sal julle altyd by julle hê, maar Ek sal nie meer lank by julle wees nie.', 'AFRNLV'),
(44, 26, 12, 'Toe sy hierdie olie op My uitgegooi het, het sy eintlik my liggaam vir my begrafnis voorberei.', 'AFRNLV'),
(44, 26, 13, 'Ek verseker julle, waar hierdie Goeie Nuus ook al oor die hele wêreld verkondig sal word, sal daar ook gepraat word van wat sy gedoen het, en so sal sy vir altyd onthou word!”', 'AFRNLV'),
(44, 26, 14, 'Toe het Judas Iskariot, een van die twaalf dissipels, na die priesterhoofde toe gegaan', 'AFRNLV'),
(44, 26, 15, 'en gevra: “Wat is julle bereid om my te betaal as ek Jesus aan julle besorg?” Hulle het hom toe 30 silwer geldstukke aangebied.', 'AFRNLV'),
(44, 26, 16, 'Van toe af was hy op die uitkyk vir ’n geskikte geleentheid om Jesus aan hulle uit te lewer.', 'AFRNLV'),
(44, 26, 17, 'Op die eerste dag van die Fees van die Ongesuurde Brood het die dissipels vir Jesus kom vra: “Waar wil U hê moet ons die paasmaaltyd vir U voorberei?”', 'AFRNLV'),
(44, 26, 18, 'Hy antwoord toe: “Gaan stad toe na so en so en sê vir hom: ‘Jesus die Leermeester sê: My tyd het gekom. Ek wil by jou die paasmaaltyd saam met my dissipels eet.’”', 'AFRNLV'),
(44, 26, 19, 'Die dissipels het toe gedoen soos Jesus hulle beveel het en die paasete voorberei.', 'AFRNLV'),
(44, 26, 20, 'Teen die aand was Jesus saam met die twaalf aan tafel.', 'AFRNLV'),
(44, 26, 21, 'Terwyl hulle besig was om te eet, het Hy gesê: “Ek verseker julle, een van julle gaan My uitlewer.”', 'AFRNLV'),
(44, 26, 22, 'Hulle was geweldig geskok en het Hom die een na die ander gevra: “Dit is tog seker nie ek nie, Here?”', 'AFRNLV'),
(44, 26, 23, 'Daarop het Jesus gesê: “Dit is die een wat sy hand hier saam met My in die skottel steek, wat My gaan uitlewer.', 'AFRNLV'),
(44, 26, 24, 'Ek, die Seun van die Mens, moet sterf soos daar van My geskryf staan, maar dit sal bitter swaar gaan met daardie man wat My uitlewer. Hy moes liewer nooit gebore gewees het nie!”', 'AFRNLV'),
(44, 26, 25, 'Judas, die een wat Hom sou uitlewer, reageer toe en vra: “Dit is tog seker nie ek nie, Rabbi?” Hy antwoord hom: “Daar sê jy dit self.”', 'AFRNLV'),
(44, 26, 26, 'Terwyl hulle besig was om te eet, neem Jesus brood en vra God se seën daarop. Toe breek Hy dit in stukke en gee dit aan sy dissipels met die woorde: “Neem en eet dit. Dit is my liggaam.”', 'AFRNLV'),
(44, 26, 27, 'En Hy het die beker geneem en God daarvoor gedank. Hy het dit aan hulle gegee met die woorde: “Drink almal daaruit,', 'AFRNLV'),
(44, 26, 28, 'want dit is my bloed wat die verbond tussen God en sy volk verseël. Dit word vir baie vergiet sodat hulle sondes vergewe kan word.', 'AFRNLV'),
(44, 26, 29, 'Ek verklaar nou hier plegtig dat Ek van nou af nie weer wyn sal drink nie totdat Ek opnuut die feeswyn saam met julle sal drink in die koninkryk van my Vader.”', 'AFRNLV'),
(44, 26, 30, 'Hulle het toe die loflied gesing en uitgegaan na die Olyfberg toe.', 'AFRNLV'),
(44, 26, 31, 'Jesus het toe vir hulle gesê: “Vannag gaan julle almal aanstoot aan My neem. Daar staan immers geskryf: ‘Ek sal die skaapwagter doodmaak en die skape van die trop sal uitmekaargejaag word.’', 'AFRNLV'),
(44, 26, 32, '“Maar nadat Ek uit die dood opgewek is, sal Ek vooruit na Galilea toe gaan en daar vir julle wag.”', 'AFRNLV'),
(44, 26, 33, 'Petrus verseker Hom toe: “Al laat almal U in die steek — ék sal dit nooit doen nie.”', 'AFRNLV'),
(44, 26, 34, 'Jesus antwoord hom: “Glo My, Petrus, vannag nog, voordat die haan kraai, sal jy drie maal ontken dat jy my dissipel is.”', 'AFRNLV'),
(44, 26, 35, 'Petrus sê toe vir Hom: “Al moet ek saam met U sterf — ek sal dit beslis nooit doen nie!” Al die dissipels het dieselfde verklaar.', 'AFRNLV'),
(44, 26, 36, 'Jesus kom toe saam met hulle by ’n olyftuin met die naam Getsemane en Hy sê: “Sit julle hier, terwyl Ek daar anderkant gaan bid.”', 'AFRNLV'),
(44, 26, 37, 'Hy neem toe vir Petrus en die twee seuns van Sebedeus saam met Hom. Daarop oorval ’n groot ontsteltenis en benoudheid Hom.', 'AFRNLV'),
(44, 26, 38, 'Hy sê toe vir hulle: “Ek is benoud tot sterwens toe. Bly julle hier, en waak saam met My.”', 'AFRNLV'),
(44, 26, 39, 'Hy het toe ’n entjie verder neergeval en met sy gesig plat teen die grond gebid: “O my Vader! As dit moontlik is, neem tog hierdie lydensbeker van My weg. Doen nogtans nie soos Ék wil nie, maar soos Ú wil.”', 'AFRNLV'),
(44, 26, 40, 'Hy kom toe terug by die dissipels en kry hulle aan die slaap. Hy sê vir Petrus: “So, kon julle dan nie eers een uur saam met My wakker bly nie?', 'AFRNLV'),
(44, 26, 41, 'Wees waaksaam en bid sodat julle nie in die versoeking kom nie. ’n Mens se gees is wel gewillig, maar jou liggaam hou nie altyd by nie.”', 'AFRNLV'),
(44, 26, 42, 'Weer het Hy van hulle af weggegaan en gebid: “My Vader! As hierdie beker nie van My kan weggaan sonder dat Ek dit moet drink nie, laat u wil dan uitgevoer word.”', 'AFRNLV'),
(44, 26, 43, 'Hy het toe teruggegaan en kry hulle weer aan die slaap. Hulle was so vaak dat hulle oë eenvoudig nie wou oopbly nie.', 'AFRNLV'),
(44, 26, 44, 'Hy het hulle toe daar gelos en weer weggegaan en dieselfde gebed vir die derde keer gebid.', 'AFRNLV'),
(44, 26, 45, 'Toe kom Hy na sy dissipels toe en sê: “Slaap en rus julle nog steeds? Die tyd het aangebreek! Ek, die Seun van die Mens, word nou oorgegee in die hande van slegte mense.', 'AFRNLV'),
(44, 26, 46, 'Staan op, ons moet gaan! Kyk, my verraaier is hier.”', 'AFRNLV'),
(44, 26, 47, 'Jesus was nog besig om te praat, toe kom Judas, een van die twaalf dissipels, al daar aan, en saam met hom ’n groot klomp mense gewapen met swaarde en knuppels. Hulle is gestuur deur die priesterhoofde en die familiehoofde van die volk.', 'AFRNLV'),
(44, 26, 48, 'Sy verraaier het vir hulle ’n uitkenningsteken gegee en gesê: “Die een wat ek met ’n soen sal groet, dit is hý. Arresteer hom!”', 'AFRNLV'),
(44, 26, 49, 'Hy het toe direk na Jesus toe gekom en gesê: “Gegroet, Rabbi!” Toe soengroet hy Hom.', 'AFRNLV'),
(44, 26, 50, 'Jesus het vir hom gesê: “Vriend, gaan voort met dit waarvoor jy gekom het.” Die ander het toe nadergekom, Jesus gegryp en Hom gearresteer.', 'AFRNLV'),
(44, 26, 51, 'Skielik het een van Jesus se mense sy swaard uitgepluk, die slaaf van die hoofpriester getref, en sy oor afgekap.', 'AFRNLV'),
(44, 26, 52, '“Bêre jou swaard,” sê Jesus vir hom. “Almal wat die swaard opneem, sal deur die swaard vernietig word.', 'AFRNLV'),
(44, 26, 53, 'Besef jy nie dat Ek ’n ganse leërmag engele van my Vader sou kon vra en Hy sal hulle oombliklik stuur nie?', 'AFRNLV'),
(44, 26, 54, 'Maar as Ek dit sou doen, hoe sou die Skrifwoord dan vervul word waarvolgens dit juis op hierdie manier moet gebeur?”', 'AFRNLV'),
(44, 26, 55, 'Daarop vra Jesus vir die klomp mense: “Is Ek dan ’n gevaarlike krimineel dat julle My met swaarde en knuppels kom vang? Hoekom het julle My nie gearresteer waar Ek dag na dag by die tempel gesit en onderrig gee het nie?', 'AFRNLV'),
(44, 26, 56, 'Maar dit alles gebeur sodat wat die profete geskryf het, vervul kan word.” Dit was toe dat al Jesus se dissipels Hom net daar gelos het en gemaak het dat hulle wegkom.', 'AFRNLV'),
(44, 26, 57, 'Die groep wat Jesus gearresteer het, het Hom toe na die woning van Kajafas, die hoofpriester, gebring waar die skrifkenners en die familiehoofde bymekaar was.', 'AFRNLV'),
(44, 26, 58, 'Intussen het Petrus Hom op ’n veilige afstand gevolg totdat hy uiteindelik in die binnehof van die hoofpriester se woning beland het. Daar het hy by die dienspersoneel gaan sit om te sien wat gaan gebeur.', 'AFRNLV'),
(44, 26, 59, 'Die priesterhoofde, trouens die hele Joodse Raad, het vals getuienis teen Jesus probeer kry wat tot sy doodstraf sou lei.', 'AFRNLV'),
(44, 26, 60, 'En, alhoewel baie hulle kom aanmeld het om vals getuienis teen Jesus te gee, kon hulle geen afdoende getuienis teen Hom kry nie. Eindelik het daar twee gekom', 'AFRNLV'),
(44, 26, 61, 'en getuig: “Hierdie man het beweer: ‘Ek kan die tempel afbreek en binne drie dae weer opbou.’”', 'AFRNLV'),
(44, 26, 62, 'Daarop het die hoofpriester opgestaan en vir Jesus gevra: “Het jy niks te sê op hierdie aanklag nie? Wat is hierdie ding wat hulle teen jou getuig?”', 'AFRNLV'),
(44, 26, 63, 'Maar Jesus het bly swyg. Toe sê die hoofpriester: “Ek eis nou van jou in die Naam van die lewende God dat jy vir ons moet sê of jy die Messias, die Seun van God is.”', 'AFRNLV'),
(44, 26, 64, 'Jesus het geantwoord: “Ja, dit is soos u sê. Ek verseker julle: Julle sal My, die Seun van die Mens, sien sit aan die regterhand van God, die Magtige, en hoe Hy terugkom op die wolke van die hemel.”', 'AFRNLV'),
(44, 26, 65, 'Toe skeur die hoofpriester sy klere om te wys hoe geskok hy is en hy roep uit: “Lasterlik! Watter ander getuies het ons nog nodig? Julle het tog nou self hierdie lastering teen God gehoor.', 'AFRNLV'),
(44, 26, 66, 'Wat is julle bevinding?” “Hy is skuldig,” antwoord hulle, “hy verdien die doodstraf.”', 'AFRNLV'),
(44, 26, 67, 'Daarop spoeg hulle Hom in die gesig en slaan Hom met hulle vuiste. Party het Hom geklap en', 'AFRNLV'),
(44, 26, 68, 'gesê: “Profeteer vir ons, geagte Messias! Wie is dit wat jou nou net geslaan het?”', 'AFRNLV'),
(44, 26, 69, 'Petrus het nog steeds buite in die binnehof gesit. ’n Diensmeisie kom toe nader en sê: “Jy was mos ook saam met Jesus die Galileër?”', 'AFRNLV'),
(44, 26, 70, 'Hy het dit egter voor almal ontken. “Ek weet nie waarvan jy praat nie,” het hy verklaar.', 'AFRNLV'),
(44, 26, 71, 'Later, toe hy op pad was na die uitgang, sien ’n ander diensmeisie hom raak en sê vir die omstanders: “Hierdie man was ook saam met Jesus van Nasaret.”', 'AFRNLV'),
(44, 26, 72, 'Weer het hy dit ontken, hierdie keer met ’n eed: “Ek ken hierdie man glad nie!”', 'AFRNLV'),
(44, 26, 73, 'Nog ’n klein rukkie later kom sê dié wat daar rondstaan vir Petrus: “Jy is definitief een van hulle; jou aksent verklap jou.”', 'AFRNLV'),
(44, 26, 74, 'Daarop het Petrus hewig begin vloek en gesê: “Ek sweer voor God, ek ken hierdie man hoegenaamd nie!” Onmiddellik het die haan begin kraai.', 'AFRNLV'),
(44, 26, 75, 'Skielik het Jesus se woorde deur Petrus se gedagtes geflits: “Voordat die haan kraai, sal jy drie maal ontken dat jy my dissipel is.” Daarop het hy buitentoe gegaan en hartstogtelik gehuil.', 'AFRNLV'),
(44, 27, 1, 'Baie vroeg daardie oggend het al die priesterhoofde en die familiehoofde saam teen Jesus beraadslaag oor hoe hulle moes optree om sy dood te bewerk.', 'AFRNLV'),
(44, 27, 2, 'Hulle het Hom toe in boeie weggeneem en aan Pilatus, die Romeinse goewerneur, oorhandig.', 'AFRNLV'),
(44, 27, 3, 'Toe Judas, sy verraaier, besef dat Jesus ter dood veroordeel is, het hy bitter spyt gekry en die 30 silwer geldstukke na die priesterhoofde en die familiehoofde teruggevat', 'AFRNLV'),
(44, 27, 4, 'met die woorde: “Ek het verkeerd gedoen. Ek het ’n onskuldige man uitgelewer!” Hulle het geantwoord: “Dit raak ons nie. Dis jou probleem.”', 'AFRNLV'),
(44, 27, 5, 'Judas gooi toe die geld op die tempelvloer neer, draai om en gaan hang homself op.', 'AFRNLV'),
(44, 27, 6, 'Die hoofpriesters het die geld toe geneem en gesê: “Ons mag dit nie in die tempelskatkis gooi nie, want die bloed van ’n mens kleef aan hierdie geld.”', 'AFRNLV'),
(44, 27, 7, 'Na ’n samespreking het hulle besluit om die stuk grond van die pottebakker daarmee te koop en dit te gebruik as ’n begraafplaas vir vreemdelinge.', 'AFRNLV'),
(44, 27, 8, 'Dit is waarom daardie stuk grond nog steeds Bloedgrond genoem word.', 'AFRNLV'),
(44, 27, 9, 'Daarmee het die woord van die profeet Jeremia in vervulling gegaan: “Hulle het die 30 silwer geldstukke geneem — die prys waarteen hy deur die volk Israel gewaardeer is —', 'AFRNLV'),
(44, 27, 10, 'en die pottebakker se grond daarmee gekoop, soos die Here my beveel het.”', 'AFRNLV'),
(44, 27, 11, 'Jesus het voor Pilatus, die Romeinse goewerneur, verskyn. Die goewerneur het Hom gevra: “Is jy die Koning van die Jode?” Jesus antwoord: “Dit is soos u sê.”', 'AFRNLV'),
(44, 27, 12, 'Maar terwyl die priesterhoofde en die familiehoofde beskuldigings teen Hom inbring, het Hy niks geantwoord nie.', 'AFRNLV'),
(44, 27, 13, '“Hoor jy dan nie al die ernstige aanklagte teen jou nie?” het Pilatus Hom gevra.', 'AFRNLV'),
(44, 27, 14, 'Maar tot die goewerneur se uiterste verbasing het Hy Hom op geen enkele punt verweer nie.', 'AFRNLV'),
(44, 27, 15, 'Dit was gebruiklik dat die goewerneur tydens elke Paasfees een gevangene vir die skare vrylaat. Hulle kon self kies wie dit moes wees.', 'AFRNLV'),
(44, 27, 16, 'Juis in hierdie tyd was daar ’n berugte gevangene met die naam Jesus Barabbas.', 'AFRNLV'),
(44, 27, 17, 'Terwyl die skare gevaarlik begin saamdrom, vra Pilatus hulle: “Wie wil julle hê moet ek vir julle vrylaat: Jesus Barabbas of Jesus, die sogenaamde Messias?”', 'AFRNLV'),
(44, 27, 18, 'Hy het goed besef dat die Joodse leiers Jesus uit naywer aan hom uitgelewer het.', 'AFRNLV'),
(44, 27, 19, 'Terwyl Pilatus daar op die regbank sit, laat sy vrou hom weet: “Los daardie onskuldige man uit. Ek het laas nag ’n aaklige nagmerrie oor hom gehad.”', 'AFRNLV'),
(44, 27, 20, 'Intussen het die priesterhoofde en die familiehoofde die skare oorreed om te vra dat Barabbas vrygelaat moet word en dat Jesus die doodstraf kry.', 'AFRNLV'),
(44, 27, 21, 'Toe die goewerneur dus weer vir hulle vra: “Wie van hierdie twee moet ek vir julle vrylaat?” het hulle geskree: “Barabbas!”', 'AFRNLV'),
(44, 27, 22, '“Maar as ek Barabbas vir julle vrylaat,” het Pilatus hulle gevra, “wat moet ek dan met Jesus die ‘Messias’ doen?” Hulle roep almal: “Hy moet gekruisig word!”', 'AFRNLV'),
(44, 27, 23, '“Hoekom?” vra Pilatus. “Watter misdaad het hy dan begaan?” Maar hulle het al hoe harder begin skree: “Hy moet gekruisig word!”', 'AFRNLV'),
(44, 27, 24, 'Pilatus het gemerk dat dit hopeloos was, en dat daar ’n oproer aan die kom was. Gevolglik het hy ’n skottel water laat kom en sy hande ten aanskoue van die skare gewas met die woorde: “Ek is onskuldig aan die dood van hierdie man. Dit is op julle rekening.”', 'AFRNLV'),
(44, 27, 25, 'Die hele volk het teruggeskree: “Ons neem verantwoordelikheid vir sy dood — ons en ons nageslag.”', 'AFRNLV'),
(44, 27, 26, 'Toe het hy Barabbas vir hulle vrygelaat, maar hy het Jesus aan die soldate oorgegee om Hom met gésels te slaan en daarna te kruisig.', 'AFRNLV'),
(44, 27, 27, 'Die goewerneur se soldate het Jesus toe na hulle hoofkwartier geneem en die hele regiment teen Hom bymekaargemaak.', 'AFRNLV'),
(44, 27, 28, 'Hulle stroop Hom toe van sy klere en hang vir Hom ’n pers mantel om.', 'AFRNLV'),
(44, 27, 29, 'Hulle het ook ’n krans van dorings gevleg en dit op sy kop gesit, en ’n rietsepter in sy regterhand. Toe maak hulle kniebuigings voor Hom en roep spottend: “Ons groet u, o Koning van die Jode!”', 'AFRNLV'),
(44, 27, 30, 'Boonop het hulle Hom bespoeg en die riet by Hom gegryp en Hom daarmee teen die kop geslaan.', 'AFRNLV'),
(44, 27, 31, 'Toe hulle moeg geword het van spot dryf met Hom, het hulle die mantel uitgetrek en vir Hom weer sy eie klere aangetrek. Toe vat hulle Hom weg om Hom te gaan kruisig.', 'AFRNLV'),
(44, 27, 32, 'Op pad kom hulle ’n man met die naam Simon teë. Hy was van Sirene afkomstig. Hulle het hom opgekommandeer om Jesus se kruis te dra.', 'AFRNLV'),
(44, 27, 33, 'Hulle kom toe by die plek aan wat Golgota genoem word — dit beteken Kopbeenkoppie.', 'AFRNLV'),
(44, 27, 34, 'Hulle gee toe vir Hom ’n mengsel van wyn en bitter kruie om te drink, maar toe Hy dit proe, wou Hy dit nie drink nie.', 'AFRNLV'),
(44, 27, 35, 'Nadat hulle Jesus gekruisig het, het die soldate sy klere verdeel deur die gooi van dobbelsteentjies.', 'AFRNLV'),
(44, 27, 36, 'Hulle het daar rondgesit en Hom bewaak.', 'AFRNLV'),
(44, 27, 37, 'Hulle het ’n plakkaat, met die rede vir Jesus se kruisiging daarop, bokant sy kop vasgesit. Dit het gelui: “Dit is Jesus, die Koning van die Jode.”', 'AFRNLV'),
(44, 27, 38, 'Daarop het hulle saam met Jesus ook twee kriminele gekruisig, een aan elke kant.', 'AFRNLV'),
(44, 27, 39, 'Die verbygangers het net spottend hulle koppe geskud en Hom toegesnou:', 'AFRNLV'),
(44, 27, 40, '“Toe nou, jy kan mos die tempel afbreek en dit weer in drie dae opbou! As jy dan God se Seun is, red jouself en kom van die kruis af!”', 'AFRNLV'),
(44, 27, 41, 'Die priesterhoofde tesame met die skrifkenners en die familiehoofde het ook gespot en gesê:', 'AFRNLV'),
(44, 27, 42, '“Foeitog, hy het ander gered, maar hy kan homself nie red nie. Hy is mos die Koning van Israel. Laat hy nou afkom van die kruis! Dan sal ons in hom glo!', 'AFRNLV'),
(44, 27, 43, 'Hy het mos op God staatgemaak — as God so danig lief is vir hom, laat Hy dit nou bewys deur hom te red! Hy het tog self beweer: ‘Ek is God se Seun!’”', 'AFRNLV'),
(44, 27, 44, 'In hierdie selfde trant het selfs die kriminele wat saam met Hom gekruisig is, Hom beledig.', 'AFRNLV'),
(44, 27, 45, 'Van twaalfuur af het dit oor die hele land donker geword tot drie-uur die middag.', 'AFRNLV'),
(44, 27, 46, 'Teen drie-uur het Jesus baie hard uitgeskreeu: “ Eli, Eli, lemá sabagtani,” wat beteken: “My God, my God, waarom het U My verlaat?”', 'AFRNLV'),
(44, 27, 47, 'Party van die omstanders het dit misverstaan en gedink Hy roep na die profeet Elia.', 'AFRNLV'),
(44, 27, 48, 'Een van hulle hardloop toe gou, vat ’n spons, maak dit vol suur wyn en steek dit op die punt van ’n riet om Hom te laat drink.', 'AFRNLV'),
(44, 27, 49, 'Die ander het egter gesê: “Los hom. Kom ons kyk of Elia hom kom red.”', 'AFRNLV'),
(44, 27, 50, 'Maar Jesus het weer baie hard uitgeroep en die laaste asem uitgeblaas.', 'AFRNLV'),
(44, 27, 51, 'Op daardie oomblik het die swaar gordyn in die tempel in twee geskeur, van bo tot onder. Die aarde het gebewe en die rotse het uitmekaargebars.', 'AFRNLV'),
(44, 27, 52, 'Selfs die grafte het oopgegaan en God het die liggame van baie gelowiges wat reeds dood was, weer lewendig gemaak.', 'AFRNLV'),
(44, 27, 53, 'Hulle het uit die grafte gegaan, en ná Jesus se opstanding het hulle die heilige stad Jerusalem binnegegaan en aan baie mense verskyn.', 'AFRNLV'),
(44, 27, 54, 'Die Romeinse offisier oor honderd en die ander soldate wat Jesus bewaak het, het baie beangs geword toe hulle die aardbewing en die ander gebeurtenisse sien, en hulle het gesê: “Hierdie man was werklikwaar die Seun van God!”', 'AFRNLV'),
(44, 27, 55, 'Baie vroue wat Jesus van Galilea af gevolg en vir Hom gesorg het, het alles op ’n afstand dopgehou.', 'AFRNLV'),
(44, 27, 56, 'Onder hulle was Maria Magdalena, Maria, die ma van Jakobus en Josef, en die vrou van Sebedeus, die ma van Jakobus en Johannes.', 'AFRNLV'),
(44, 27, 57, 'Laat daardie middag het Josef, ’n ryk man van Arimatea, daar opgedaag. Hy was self ook ’n dissipel van Jesus.', 'AFRNLV'),
(44, 27, 58, 'Hy het Pilatus genader en gevra of hy Jesus se liggaam kon kry. Pilatus het toe ’n bevel uitgereik dat dit aan hom oorhandig moes word.', 'AFRNLV'),
(44, 27, 59, 'Josef het Jesus se liggaam toe in ontvangs geneem en dit in ’n nuwe stuk linne toegedraai.', 'AFRNLV'),
(44, 27, 60, 'Hy het dit in sy eie, nuwe graf gelê wat hy in die rots laat uitkap het. En nadat hy ’n groot klip voor die ingang gerol het, het hy weggegaan.', 'AFRNLV'),
(44, 27, 61, 'Intussen het Maria Magdalena en die ander Maria daar reg voor die graf se ingang bly sit.', 'AFRNLV'),
(44, 27, 62, 'Die volgende dag — dit was die dag ná die Vrydag — het die priesterhoofde en die Fariseërs met Pilatus gaan praat.', 'AFRNLV'),
(44, 27, 63, 'Hulle het vir hom gesê: “U Edele, ons onthou hierdie bedrieër het, toe hy nog gelewe het, gesê: ‘Na drie dae sal ek uit die dood opstaan.’', 'AFRNLV'),
(44, 27, 64, 'Daarom versoek ons u om opdrag te gee dat die graf vir drie dae bewaak word. Dit sal sy dissipels verhinder om sy liggaam te kom steel en vir almal te vertel: ‘God het Hom uit die dood opgewek.’ As dit gebeur, sal dinge nog slegter daaraan toe wees as voorheen.”', 'AFRNLV'),
(44, 27, 65, 'Pilatus het geantwoord: “Hier is ’n wag vir julle. Gaan beveilig die graf so goed moontlik.”', 'AFRNLV'),
(44, 27, 66, 'Hulle het toe die graf gaan beveilig deur die klip te verseël en dit deur die wagte te laat oppas.', 'AFRNLV'),
(44, 28, 1, 'Vroeg Sondagmôre, terwyl dit begin lig word, het Maria Magdalena en die ander Maria na die graf gaan kyk.', 'AFRNLV'),
(44, 28, 2, 'Skielik was daar ’n geweldige aardbewing omdat daar ’n engel van die hemel af gekom, die klip voor die graf weggerol en daarop gaan sit het.', 'AFRNLV'),
(44, 28, 3, 'Sy gesig het geblink soos weerlig en sy klere was sneeuwit.', 'AFRNLV'),
(44, 28, 4, 'Die wagte het van angs begin bewe oor die engel en toe soos dooies bewusteloos neergeslaan.', 'AFRNLV'),
(44, 28, 5, 'Daarop het die engel die vroue aangespreek met die woorde: “Julle hoef nie bang te wees nie. Ek weet julle soek Jesus wat gekruisig is.', 'AFRNLV'),
(44, 28, 6, 'Hy is nie hier nie, want Hy is opgewek uit die dood, presies soos Hy gesê het. Kom kyk, hier het sy liggaam gelê.', 'AFRNLV'),
(44, 28, 7, 'En gaan sê nou dadelik vir sy dissipels: ‘Jesus is uit die dood opgewek, en Hy gaan julle solank vooruit Galilea toe. Julle sal Hom dáár sien.’ Julle kan reken op wat ek vir julle sê.”', 'AFRNLV'),
(44, 28, 8, 'Hulle het toe haastig van die graf af weggegaan. Oorstelp van skok, maar nog meer van ’n ontsaglike blydskap, het hulle gehardloop om die boodskap aan sy dissipels te gaan gee.', 'AFRNLV'),
(44, 28, 9, 'En toe, meteens, daar staan Jesus voor die vroue, en Hy sê: “Goeiedag, almal!” Hulle hardloop na Hom toe, gryp sy voete vas en aanbid Hom.', 'AFRNLV'),
(44, 28, 10, 'Daarop sê Jesus vir hulle: “Julle hoef nie bang te wees nie. Gaan sê vir my broers hulle moet Galilea toe gaan en hulle sal My daar sien.”', 'AFRNLV'),
(44, 28, 11, 'Terwyl die vroue op pad was, het sommige lede van die wag in die stad ingegaan en vir die priesterhoofde alles vertel wat gebeur het.', 'AFRNLV'),
(44, 28, 12, 'Hulle het toe saam met die familiehoofde beraadslaag.', 'AFRNLV'),
(44, 28, 13, 'Hulle het vir die soldate ’n groot som geld aangebied en vir hulle gesê: “Julle moet vir die mense vertel: ‘Sy dissipels het mooi in die nag gekom terwyl ons aan die slaap was, en sy liggaam gesteel.’', 'AFRNLV'),
(44, 28, 14, 'As die goewerneur hiervan hoor, sal ons hom gerusstel. Ons sal sorg dat julle julle nie hoef te kwel nie.”', 'AFRNLV'),
(44, 28, 15, 'Die wagte het toe die geld gevat en gedoen soos aan hulle voorgesê is. Hierdie storie is toe onder die Jode versprei en word oorvertel tot vandag toe.', 'AFRNLV'),
(44, 28, 16, 'Die elf dissipels het toe na Galilea gegaan, na die berg soos Jesus hulle beveel het.', 'AFRNLV'),
(44, 28, 17, 'Toe hulle Hom sien, het hulle Hom aanbid, alhoewel party van hulle nog getwyfel het.', 'AFRNLV'),
(44, 28, 18, 'Jesus kom toe nader en sê vir sy dissipels: “God het die volle mag oor hemel en aarde aan My toevertrou.', 'AFRNLV'),
(44, 28, 19, 'Gaan dan, maak al die nasies my dissipels, en doop hulle in die Naam van die Vader en die Seun en die Heilige Gees.', 'AFRNLV'),
(44, 28, 20, 'Leer hulle om alles te gehoorsaam wat Ek aan julle opgedra het. En weet vir seker: Ek is vir altyd by julle, tot aan die einde van die wêreldgeskiedenis.”', 'AFRNLV'),
(45, 1, 1, 'Hier begin die Goeie Nuus aangaande Jesus Christus, die Seun van God.', 'AFRNLV'),
(45, 1, 2, 'In die boek van die profeet Jesaja staan geskryf: “Kyk, Ek stuur my boodskapper voor jou uit. Hy sal die pad vir jou regmaak.', 'AFRNLV'),
(45, 1, 3, 'Hy is ’n stem wat uitroep in die woestyn: ‘Kry die Here se pad gereed. Maak vir Hom ’n hoofweg.’”', 'AFRNLV'),
(45, 1, 4, 'Hierdie boodskapper was Johannes die Doper. Hy het in die woestyn opgetree en gepreek dat die mense hulle moes laat doop as teken dat hulle tot inkeer gekom het en so vergifnis van sonde ontvang het.', 'AFRNLV'),
(45, 1, 5, 'Skares mense van Jerusalem en van oor die hele Judea het na Johannes toe gekom, en nadat hulle hulle sondes bely het, het hy hulle in die Jordaanrivier gedoop.', 'AFRNLV'),
(45, 1, 6, 'Johannes se klere was van kameelhaar en hy het ’n leerbelt om sy middel gedra. Hy het van sprinkane en veldheuning gelewe.', 'AFRNLV'),
(45, 1, 7, 'Hy het aangekondig: “Daar kom Iemand ná my wat belangriker is as ek — soveel belangriker dat ek nie eers werd is om soos ’n slaaf te buk en sy sandale los te maak nie.', 'AFRNLV'),
(45, 1, 8, 'Ek het julle met water gedoop, maar Hy sal julle met die Heilige Gees doop.”', 'AFRNLV'),
(45, 1, 9, 'Ongeveer daardie tyd het Jesus van Nasaret in Galilea af gekom en is Hy deur Johannes in die Jordaanrivier gedoop.', 'AFRNLV'),
(45, 1, 10, 'Dadelik toe Jesus uit die water opstaan, sien Hy hoe die hemel oopgaan en die Heilige Gees soos ’n duif na Hom toe afkom.', 'AFRNLV'),
(45, 1, 11, 'En ’n stem uit die hemel het gesê: “Jy is my geliefde Seun. Jy is ’n kind so na my hart.”', 'AFRNLV'),
(45, 1, 12, 'Dadelik hierna het die Heilige Gees Jesus na die woestyn laat gaan.', 'AFRNLV'),
(45, 1, 13, 'Hy was daar vir 40 dae terwyl Hy deur Satan versoek is. Hy was daar saam met die wilde diere, en engele het Hom versorg.', 'AFRNLV'),
(45, 1, 14, 'Later, nadat Johannes gearresteer is, het Jesus na Galilea toe gegaan om God se Goeie Nuus aan te kondig.', 'AFRNLV'),
(45, 1, 15, 'Hy het gesê: “Die tyd het aangebreek. God se koningsheerskappy gaan nou enige oomblik begin! Kom tot inkeer en glo die Goeie Nuus!”', 'AFRNLV'),
(45, 1, 16, 'Op ’n dag terwyl Jesus langs die See van Galilea loop, sien Hy hoe Simon en sy broer Andreas hulle visnette in die see uitgooi, want hulle was vissers van beroep.', 'AFRNLV'),
(45, 1, 17, 'Jesus het na hulle geroep: “Kom, word my dissipels, en Ek sal julle vissers van mense maak!”', 'AFRNLV'),
(45, 1, 18, 'En hulle het dadelik hulle nette gelos en saam met Hom gegaan.', 'AFRNLV'),
(45, 1, 19, '’n Entjie verder langs die strand het Jesus die twee seuns van Sebedeus, Jakobus en Johannes, in ’n skuit gesien terwyl hulle besig was om hulle nette heel te maak.', 'AFRNLV'),
(45, 1, 20, 'Hy het hulle ook geroep, en dadelik het hulle hulle pa en sy werksmense net so gelos en saam met Jesus gegaan.', 'AFRNLV'),
(45, 1, 21, 'Jesus en sy dissipels het in Kapernaum aangekom. Op die Sabbatdag het Hy dadelik na die sinagoge toe gegaan en Hy was besig om daar onderrig te gee.', 'AFRNLV'),
(45, 1, 22, 'Hulle was verbaas oor sy onderrig, want Hy het onderrig gegee soos iemand met ware gesag — heeltemal anders as die skrifkenners.', 'AFRNLV'),
(45, 1, 23, 'Skielik was daar in hulle sinagoge ’n man met ’n onrein gees wat begin uitroep:', 'AFRNLV'),
(45, 1, 24, '“Los ons uit, Jesus van Nasaret! Het jy gekom om ons te vernietig? Ek ken jou — jy is die Heilige van God!”', 'AFRNLV'),
(45, 1, 25, 'Maar Jesus het hom bestraf en beveel: “Bly stil, en gaan uit hom uit!”', 'AFRNLV'),
(45, 1, 26, 'Daarop het die onrein gees hom stuiptrekkings laat kry, hard geskreeu en uit hom uitgegaan.', 'AFRNLV'),
(45, 1, 27, 'Hulle was almal verstom en het mekaar opgewonde begin uitvra: “Wat gaan hier aan? Watter nuwe soort lering is dit hierdie? Dit het soveel gesag! Selfs onrein geeste luister na sy opdragte!”', 'AFRNLV'),
(45, 1, 28, 'Die nuus oor wat Jesus gedoen het, het dadelik deur die hele omgewing van Galilea versprei.', 'AFRNLV'),
(45, 1, 29, 'Nadat Jesus en sy dissipels uit die sinagoge gekom het, het hulle dadelik na die huis van Simon en Andreas gegaan. Jakobus en Johannes was ook by hulle.', 'AFRNLV'),
(45, 1, 30, 'Simon se skoonma was siek in die bed vanweë ’n hoë koors. Hulle het dadelik vir Jesus van haar vertel.', 'AFRNLV'),
(45, 1, 31, 'Hy het toe na haar bed toe gegaan, haar hand gevat en haar opgehelp. Die koors was weg en sy het vir hulle ’n ete voorberei.', 'AFRNLV'),
(45, 1, 32, 'Teen sononder daardie aand is baie siekes en mense wat onder die mag van bose geeste was, na Hom gebring.', 'AFRNLV'),
(45, 1, 33, 'Die hele Kapernaum het by die deur saamgedrom om alles te sien.', 'AFRNLV'),
(45, 1, 34, 'Jesus het baie siekes met allerlei kwale gesond gemaak en baie duiwels uit die mense gedryf, maar omdat hulle geweet het wie Hy is, het Hy hulle die swye opgelê.', 'AFRNLV'),
(45, 1, 35, 'Nog voor dagbreek die volgende oggend het Jesus opgestaan en alleen op ’n stil plek gaan bid.', 'AFRNLV'),
(45, 1, 36, 'Later het Simon en die ander mense by hom agter Jesus aan gegaan', 'AFRNLV'),
(45, 1, 37, 'en toe hulle Hom kry, sê hulle vir Hom: “Almal vra na U.”', 'AFRNLV'),
(45, 1, 38, 'Jesus het egter geantwoord: “Ons moet ook nog verder gaan na die omliggende dorpe sodat Ek ook daar kan preek. Dit is immers waarvoor Ek gekom het.”', 'AFRNLV'),
(45, 1, 39, 'So het Hy dan deur die hele Galilea in hulle sinagoges gepreek en bose geeste uitgedryf.', 'AFRNLV'),
(45, 1, 40, '’n Man met ’n ernstige velsiekte het na Hom toe gekom, voor Hom gekniel en Hom gesmeek met die woorde: “As U wil, kan U my gesond maak.”', 'AFRNLV'),
(45, 1, 41, 'Jesus het hom innig jammer gekry, sy hand uitgesteek en hom aangeraak met die woorde: “Ek wil dit vir jou doen. Word gesond!”', 'AFRNLV'),
(45, 1, 42, 'Net daar het die ernstige velsiekte verdwyn — die man was gesond.', 'AFRNLV'),
(45, 1, 43, 'Jesus het hom toe dadelik weggestuur nadat Hy hom ernstig aangespreek het met die woorde:', 'AFRNLV'),
(45, 1, 44, '“Sorg dat jy met niemand langs die pad praat nie. Gaan reguit na die priester. Laat hy jou ondersoek. En bring die offer wat die wet van Moses vereis vir ernstige velsiektes wat genees is. So sal almal ’n duidelike bewys hê van jou genesing.”', 'AFRNLV'),
(45, 1, 45, 'Maar die man het weggegaan en die nuus van wat met hom gebeur het, oral versprei. Gevolglik het soveel mense Jesus begin omring dat dit vir Hom onmoontlik geword het om openlik in enige dorp in te gaan. Hy moes buite in afgeleë plekke bly. Tog het mense steeds van oral na Hom toe gekom.', 'AFRNLV'),
(45, 2, 1, 'Toe Jesus ná ’n hele aantal dae na Kapernaum terugkeer, het dit rugbaar geword dat Hy weer by die huis is.', 'AFRNLV'),
(45, 2, 2, 'Gou-gou was die huis so vol mense dat daar vir niemand meer plek was nie, selfs nie voor die deur nie. Jesus was besig om die Goeie Nuus aan hulle te vertel.', 'AFRNLV'),
(45, 2, 3, 'Daar daag toe vier mans by Hom op wat ’n verlamde persoon op ’n mat dra.', 'AFRNLV'),
(45, 2, 4, 'As gevolg van die baie mense kon hulle hom nie tot by Jesus bring nie. Daarom het hulle ’n gat deur die dak bokant Jesus se kop gemaak. Toe laat hulle die mat waarop die sieke gelê het, deur die dak sak.', 'AFRNLV'),
(45, 2, 5, 'Toe Jesus hulle geloof sien, sê Hy vir die verlamde man: “My seun, jou sondes word vergewe.”', 'AFRNLV'),
(45, 2, 6, 'Maar party van die skrifkenners wat daar gesit het, het by hulleself gedink:', 'AFRNLV'),
(45, 2, 7, '“Wat? Dis tog laster! Net God kan sondes vergewe!”', 'AFRNLV'),
(45, 2, 8, 'Jesus het sonder meer geweet wat hulle dink en sê toe vir hulle: “Waarom dink julle dit is laster?', 'AFRNLV'),
(45, 2, 9, 'Wat is makliker — om vir die verlamde te sê: ‘Jou sondes word vergewe,’ of om te sê: ‘Staan op, tel jou bed op en loop’?', 'AFRNLV'),
(45, 2, 10, 'Ek gaan nou vir julle bewys dat Ek, die Seun van die Mens, die gesag het om sondes op aarde te vergewe.” Daarop sê Jesus vir die verlamde man:', 'AFRNLV'),
(45, 2, 11, '“Ek beveel jou, staan op, vat jou mat en gaan na jou huis toe!”', 'AFRNLV'),
(45, 2, 12, 'Net daar het die man opgespring, sy mat geneem en voor almal se oë buitentoe gegaan. Hulle was almal verstom en het God geprys en uitgeroep: “So iets het ons nog nooit tevore gesien nie!”', 'AFRNLV'),
(45, 2, 13, 'Jesus het toe weer na die strand toe gegaan. ’n Hele skare mense het na Hom toe gekom, en Hy was besig om hulle te onderrig.', 'AFRNLV'),
(45, 2, 14, 'Terwyl Hy aanstap, sien Hy vir Levi, die seun van Alfeus, by die tolhokkie sit en Hy sê vir hom: “Kom, word my dissipel.” Hy het opgestaan en ’n dissipel van Jesus geword.', 'AFRNLV'),
(45, 2, 15, 'Levi het Jesus en sy dissipels genooi om saam met sy medetollenaars en ander berugte sondaars by hom te kom eet. (Daar was baie van hierdie mense wat agter Jesus aan gekom het.)', 'AFRNLV'),
(45, 2, 16, 'Toe sommige van die skrifkenners uit die geledere van die Fariseërs sien dat Hy saam met sulke berugte sondaars en tollenaars eet, het hulle vir sy dissipels gesê: “Hoe kan julle leermeester saam met sulke immorele karakters eet?”', 'AFRNLV'),
(45, 2, 17, 'Toe Jesus dit hoor, sê Hy vir hulle: “Gesonde mense het die dokter nie nodig nie — die siekes wel. Ek het nie gekom om regverdiges te roep nie, maar sondaars.”', 'AFRNLV'),
(45, 2, 18, 'Johannes se dissipels en die Fariseërs het gereeld gevas. Daar kom toe mense vir Jesus vra: “Waarom vas die dissipels van Johannes en die dissipels van die Fariseërs gereeld, maar jou dissipels vas nie?”', 'AFRNLV'),
(45, 2, 19, 'Jesus het hulle geantwoord: “Dis tog ondenkbaar dat die bruilofsgaste sal vas terwyl die bruidegom nog saam met hulle feesvier! Hulle kan nie vas solank hulle die bruidegom by hulle het nie.', 'AFRNLV'),
(45, 2, 20, 'Maar daar kom ’n tyd wanneer die bruidegom van hulle af weggeneem sal word. Dán sal hulle vas.', 'AFRNLV'),
(45, 2, 21, 'Niemand sal tog ’n ou kledingstuk met ’n stuk nuwe, ongekrimpte materiaal lap nie. Die nuwe materiaal gaan immers krimp en losskeur en ’n nog groter gat agterlaat.', 'AFRNLV'),
(45, 2, 22, 'Net so min gooi ’n mens nuwe wyn in ou leersakke. Doen jy dit tog, gaan die wyn die sakke laat skeur en die wyn sowel as die sakke sal daarmee heen wees. Nee, nuwe wyn hoort in nuwe sakke!”', 'AFRNLV'),
(45, 2, 23, 'Een Sabbatdag, terwyl Jesus deur die koringlande geloop het, het sy dissipels so al lopende are afgepluk om te eet.', 'AFRNLV'),
(45, 2, 24, 'Die Fariseërs het vir Jesus gesê: “Kyk wat doen hulle! Dis teen die wet om sulke werk op die Sabbat te doen.”', 'AFRNLV'),
(45, 2, 25, 'Jesus se reaksie was: “Het julle nooit gelees wat Dawid gedoen het toe hy in die nood verkeer het en hy en sy mense honger was nie?', 'AFRNLV'),
(45, 2, 26, 'Hy het tydens die hoofpriesterskap van Abjatar in die huis van God gegaan en wederregtelik van die offerbrood geëet wat vir die priesters bedoel was; en hy het ook daarvan vir sy mense gegee.”', 'AFRNLV'),
(45, 2, 27, 'Toe sê Hy vir hulle: “Die Sabbat is daar ter wille van die mens — nie die mens ter wille van die Sabbat nie.', 'AFRNLV'),
(45, 2, 28, 'Daarom het Ek, die Seun van die Mens, seggenskap ook oor die Sabbat.”', 'AFRNLV'),
(45, 3, 1, 'Jesus het weer na die sinagoge toe gegaan. Daar was ’n man met ’n misvormde hand.', 'AFRNLV'),
(45, 3, 2, 'Omdat dit op die Sabbat was, het Jesus se vyande Hom fyn dopgehou. Sou Hy die man se hand op die Sabbat gesond maak? Indien wel, sou hulle Hom kon aankla.', 'AFRNLV'),
(45, 3, 3, 'Hy sê toe vir die man met die misvormde hand: “Kom staan hier in die middel.”', 'AFRNLV'),
(45, 3, 4, 'Daarna sê Hy vir sy teenstanders: “Mag ’n mens goeddoen op die Sabbat of kwaad? Is hierdie dag bedoel om ’n lewe te red of te vernietig?” Maar hulle wou Hom nie antwoord nie.', 'AFRNLV'),
(45, 3, 5, 'Terwyl hulle so rondom Hom staan, het Hy hulle die een na die ander met verontwaardiging aangekyk, diep bedroef oor die gevoelloosheid van hulle harte. Toe sê Hy vir die man: “Steek uit jou hand.” Hy het dit uitgesteek, en sy hand het gesond geword.', 'AFRNLV'),
(45, 3, 6, 'Dadelik het die Fariseërs uitgegaan en saam met Herodes se ondersteuners gaan beplan hoe hulle Jesus gaan doodmaak.', 'AFRNLV'),
(45, 3, 7, 'Jesus het saam met sy dissipels na die see toe gegaan. ’n Groot skare het agter Hom aangekom — van Galilea, Judea,', 'AFRNLV'),
(45, 3, 8, 'Jerusalem, Idumea, oorkant die Jordaan, en selfs van so ver as Tirus en Sidon. Die nuus van wat Hy gedoen het, het wyd versprei en ’n groot menigte mense het na Hom toe gekom.', 'AFRNLV'),
(45, 3, 9, 'Jesus het aan sy dissipels opdrag gegee om ’n bootjie vir Hom gereed te hou om te voorkom dat die skare Hom vertrap.', 'AFRNLV'),
(45, 3, 10, 'Hy het daardie dag baie mense gesond gemaak met die gevolg dat almal met die een of ander kwaal Hom oorval het sodat hulle aan Hom kon raak.', 'AFRNLV'),
(45, 3, 11, 'Telkens wanneer dié wat van onrein geeste besete was Hom sien, het hulle voor Hom neergeval en geskree: “Jy is die Seun van God!”', 'AFRNLV'),
(45, 3, 12, 'Maar Jesus het hulle streng gewaarsku om nie te sê wie Hy is nie.', 'AFRNLV'),
(45, 3, 13, 'Hierna het Jesus teen ’n berg opgegaan en dié na Hom toe geroep wat Hy by Hom wou hê. En hulle het na Hom toe gekom.', 'AFRNLV'),
(45, 3, 14, 'Hy het twaalf gekies om gereeld by Hom te wees en hulle apostels genoem. Hy wou hulle stuur om te gaan preek,', 'AFRNLV'),
(45, 3, 15, 'en om met volmag duiwels uit te dryf.', 'AFRNLV'),
(45, 3, 16, 'Hier volg die name van die twaalf wat Hy gekies het: Simon (Jesus het sy naam verander na Petrus),', 'AFRNLV'),
(45, 3, 17, 'Jakobus en Johannes (die seuns van Sebedeus, maar Jesus het hulle die bynaam “Seuns van die Donder” gegee),', 'AFRNLV'),
(45, 3, 18, 'Andreas, Filippus, Bartolomeus, Matteus, Tomas, Jakobus (die seun van Alfeus), Taddeus, Simon (die Yweraar),', 'AFRNLV'),
(45, 3, 19, 'Judas Iskariot (wat Hom later uitgelewer het).', 'AFRNLV'),
(45, 3, 20, 'Toe Jesus huis toe gaan, het daar weer ’n skare saamgedrom sodat Hy en sy dissipels nie eers meer tyd kon kry om te eet nie.', 'AFRNLV'),
(45, 3, 21, 'Toe Jesus se familie daarvan hoor, wou hulle Hom wegvat, want hulle het gesê: “Hy is skoon van sy verstand af.”', 'AFRNLV'),
(45, 3, 22, 'Die skrifkenners wat van Jerusalem af gekom het, het egter gesê: “Beëlsebul, die baasduiwel, is in hom. Dit is deur hierdie baasduiwel dat hy die bose geeste uitdryf.”', 'AFRNLV'),
(45, 3, 23, 'Jesus het die mense nadergeroep en deur middel van gelykenisse op hierdie beskuldiging gereageer. “Hoe kan Satan homself uitdryf?” het Hy gevra.', 'AFRNLV'),
(45, 3, 24, '“’n Koninkryk wat teen homself stryd voer, kan tog nie staande bly nie!', 'AFRNLV'),
(45, 3, 25, 'En as daar onderlinge stryd in ’n huisgesin heers, kan daardie huisgesin dit tog nie oorleef nie!', 'AFRNLV'),
(45, 3, 26, 'Net so, as Satan teen homself in opstand kom en verdeeld raak, kan hy nie bly staan nie; dit sal klaar wees met hom.', 'AFRNLV'),
(45, 3, 27, 'Jy kan tog sekerlik nie sommer in die huis van ’n sterk man ingaan om sy besittings te roof tensy jy hom vooraf vasbind nie. Eers as jy dit gedoen het, sal jy hom kan beroof.', 'AFRNLV'),
(45, 3, 28, '“Ek verseker julle, elke sonde, ja, selfs elke lastering wat mense uitspreek, sal hulle vergewe word,', 'AFRNLV'),
(45, 3, 29, 'maar wie teen die Heilige Gees laster, sal tot in ewigheid nie vergifnis kry nie. So iemand sal vir altyd skuldig bly.”', 'AFRNLV'),
(45, 3, 30, 'Dit het Jesus gesê omdat hulle beweer het dat daar ’n onrein gees in Hom was.', 'AFRNLV'),
(45, 3, 31, 'Jesus se ma en broers het juis toe daar aangekom. Hulle het buite bly staan en vir Hom laat weet dat Hy na hulle toe moes kom.', 'AFRNLV'),
(45, 3, 32, 'Daar het ’n skare rondom Hom gesit. Hulle sê toe vir Hom: “Kyk, u ma en u broers en u susters staan buite en vra na U!”', 'AFRNLV'),
(45, 3, 33, 'Jesus het geantwoord: “Wie is regtig my ma en my broers?”', 'AFRNLV'),
(45, 3, 34, 'Daarop kyk Hy na dié wat so rondom Hom sit, en Hy sê: “Julle is my ma en my broers.', 'AFRNLV'),
(45, 3, 35, 'Elkeen wat aan God gehoorsaam is, is my eintlike gesinslede.”', 'AFRNLV'),
(45, 4, 1, 'Jesus het toe weer die mense op die strand begin onderrig. Daar drom toe so ’n reuse skare om Hom saam dat Hy in ’n skuit wat op die water vasgemeer was, gaan sit het terwyl die hele menigte op die strand was.', 'AFRNLV'),
(45, 4, 2, 'Hy het hulle toe breedvoerig deur middel van gelykenisse onderrig. Hier volg ’n tipiese gelykenis:', 'AFRNLV'),
(45, 4, 3, '“Luister nou goed,” het Jesus gesê. “’n Boer het eendag lande toe gegaan om te saai.', 'AFRNLV'),
(45, 4, 4, 'In die saaiproses het party van die saad op ’n voetpaadjie geval en die voëls het dit kom oppik.', 'AFRNLV'),
(45, 4, 5, '’n Ander deel het weer op klipperige aarde sonder enige diepte geval. As gevolg van die vlak grond het dit vinnig opgeskiet.', 'AFRNLV'),
(45, 4, 6, 'Maar toe die son warm begin bak, het dit verlep en omdat dit nie diep wortelgeskiet het nie, het dit toe heeltemal verdroog.', 'AFRNLV'),
(45, 4, 7, 'Nog ’n deel het tussen die dorings geval. Toe die dorings opkom, het dit die koring verstik en dit het geen oes voortgebring nie.', 'AFRNLV'),
(45, 4, 8, 'Nog ander saad het op goeie grond geval. Dit het opgekom, gegroei en ’n oes voortgebring — tot 30 en 60 en 100 maal wat oorspronklik gesaai is.', 'AFRNLV'),
(45, 4, 9, 'Elkeen wat kan hoor,” het Jesus gesê, “moet goed luister na wat Ek sê.”', 'AFRNLV'),
(45, 4, 10, 'Later, toe Jesus alleen was saam met die twaalf dissipels en sy ander mense, het hulle Hom uitgevra: “Wat beteken hierdie gelykenisse?”', 'AFRNLV'),
(45, 4, 11, 'Jesus het hulle geantwoord: “Julle word bevoorreg om die geheim van God se koningsheerskappy te verstaan. Maar vir die buitestanders bly hierdie dinge blote gelykenisse sodat die Skrifwoord vervul kan word:', 'AFRNLV'),
(45, 4, 12, '‘Sodat hulle sien wat Ek doen, maar nie die bedoeling daarvan verstaan nie; sodat hulle my woorde hoor, en dit tog nie begryp nie; sodat hulle nie van hulle sondes wegdraai en vergewe word nie.’”', 'AFRNLV'),
(45, 4, 13, 'Hy sê toe vir hulle: “As julle nie hierdie gelykenis verstaan nie, hoe sal julle al die ander begryp wat Ek vir julle gaan vertel?', 'AFRNLV'),
(45, 4, 14, 'Die boer waarvan Ek julle vertel het, is die een wat die saad van die woord uitstrooi.', 'AFRNLV'),
(45, 4, 15, 'Hulle by wie die saad op die voetpaadjie val, staan vir die mense wat die woord hoor, maar dan kom Satan dadelik en vat die woord wat op hulle lewens gesaai is, weg.', 'AFRNLV'),
(45, 4, 16, 'En hulle by wie op klipperige grond gesaai is, staan vir die mense wat die woord hoor en dit dadelik vol blydskap aanneem.', 'AFRNLV'),
(45, 4, 17, 'Maar soos dit met jong plantjies in sulke grond gaan, skiet hulle nie diep wortel nie. Hulle hou net vir ’n rukkie. Sodra daar probleme of vervolging ter wille van die Goeie Nuus kom, struikel hulle dadelik in die geloof.', 'AFRNLV'),
(45, 4, 18, 'Daardie mense by wie tussen die dorings gesaai is, staan vir die mense wat die woord hoor,', 'AFRNLV'),
(45, 4, 19, 'maar die bekommernisse van hierdie lewe en die lokstem van die rykdom en die hunkering na allerhande goed verstik gou die woord, en dit bly sonder vrug.', 'AFRNLV'),
(45, 4, 20, 'Maar hulle by wie op die goeie grond gesaai is, is die mense wat die woord hoor en dit aanneem en ’n groot oes oplewer — party 30, party 60, party selfs 100 maal wat oorspronklik gesaai is.”', 'AFRNLV'),
(45, 4, 21, 'Jesus het vir hulle gesê: “’n Lamp is tog sekerlik nie bedoel om onder ’n emmer of onder ’n bed gesit te word nie. Dis mos bedoel om op ’n lampstaander gesit te word waar dit sy lig kan versprei.', 'AFRNLV'),
(45, 4, 22, '“Alles wat nou geheim is, sal bekendgemaak word. Alles wat nou verborge is, sal aan die lig kom.', 'AFRNLV'),
(45, 4, 23, 'Elkeen wat kan hoor, moet goed luister na wat Ek sê.”', 'AFRNLV'),
(45, 4, 24, 'Hy het ook vir hulle gesê: “Maak seker dat julle goed aandag gee aan wat julle van My hoor. Hoe meer julle luister, hoe meer sal julle verstaan — en julle sal boonop nog meer ontvang.', 'AFRNLV'),
(45, 4, 25, 'Wie hulle oopstel vir my onderrig — vir hulle sal nog meer gegee word. Maar wie dit nie doen nie — van hulle sal selfs die bietjie wat hulle het, ook nog weggeneem word.”', 'AFRNLV'),
(45, 4, 26, 'Jesus het ook gesê: “God se koningsheerskappy is soos ’n boer wat saad op sy land saai.', 'AFRNLV'),
(45, 4, 27, 'Dan gaan hy voort met sy ander daaglikse aktiwiteite. Intussen ontkiem en groei die saad — hoe, weet hy self nie mooi nie.', 'AFRNLV'),
(45, 4, 28, 'Die grond produseer die graan vanself: eers kom die eerste blaartjie uit, dan vorm die aar en uiteindelik sit die volgroeide koringkorrel in die aar.', 'AFRNLV'),
(45, 4, 29, 'En sodra die koring ryp is, steek die boer die sekel in, want die oestyd is daar.”', 'AFRNLV'),
(45, 4, 30, '“Waarmee kan Ek die koningsheerskappy van God vergelyk?” het Jesus gevra. “En met watter gelykenis sal ons dit toelig?', 'AFRNLV'),
(45, 4, 31, 'Dis soos ’n mosterdsaadjie wat wel die kleinste van alle sade is,', 'AFRNLV'),
(45, 4, 32, 'maar nadat dit geplant is, skiet dit op en word groter as al die plante in die tuin. Dit maak takke wat so groot word dat die voëls veilig daarin kan kom nes maak.”', 'AFRNLV'),
(45, 4, 33, 'Jesus het baie sulke gelykenisse gebruik om die woord aan die mense te bedien volgens wat hulle kon verstaan.', 'AFRNLV'),
(45, 4, 34, 'Eintlik het Hy in sy openbare onderrig net gelykenisse gebruik, maar wanneer Hy agterna alleen was saam met sy dissipels, het Hy alles vir hulle verder verduidelik.', 'AFRNLV'),
(45, 4, 35, 'Teen die aand sê Jesus vir sy dissipels: “Kom ons vaar oorkant toe.”', 'AFRNLV'),
(45, 4, 36, 'Hulle het die skare toe agtergelaat en Jesus — Hy was immers alreeds in die skuit — sommer net so saamgeneem (alhoewel daar ander skuite agternagekom het).', 'AFRNLV'),
(45, 4, 37, 'Daar het ’n hewige stormwind opgekom. Groot golwe het teen die skuit gebreek, met die gevolg dat dit alreeds vol water begin word het.', 'AFRNLV'),
(45, 4, 38, 'Jesus het agter in die skuit gelê en slaap met sy kop op ’n kussing. Sy dissipels maak Hom toe wakker en sê vir Hom: “Leermeester, gee U nie om dat ons besig is om te vergaan nie?”', 'AFRNLV'),
(45, 4, 39, 'Jesus het opgestaan, die stormwind ernstig aangespreek en vir die see gesê: “Bedaar! Word kalm!” Toe het die wind gaan lê en daar het ’n groot rustigheid gekom.', 'AFRNLV'),
(45, 4, 40, 'Hy vra toe vir hulle: “Hoekom is julle so verskrik? Vertrou julle My nog steeds nie?”', 'AFRNLV'),
(45, 4, 41, 'Hulle was heeltemal oorweldig en het vir mekaar gesê: “Wie is Hy werklik? Selfs die wind en die see luister na Hom!”', 'AFRNLV'),
(45, 5, 1, 'Hulle het toe oorkant die see in die gebied van die Geraseners aangekom.', 'AFRNLV'),
(45, 5, 2, 'Net toe Jesus uit die skuit klim, het ’n man met ’n onrein gees Hom van die begraafplaas af tegemoetgehardloop.', 'AFRNLV'),
(45, 5, 3, 'Hy het tussen die grafte gebly. Hy kon op geen manier beheer word nie — selfs nie met ’n ketting nie.', 'AFRNLV'),
(45, 5, 4, 'Hy is dikwels met voet- en handboeie vasgemaak; dan het hy die handboeie oopgeforseer en die voetboeie uitmekaargeruk. Gevolglik kon net mooi niemand hom beheer nie.', 'AFRNLV'),
(45, 5, 5, 'Die hele tyd, dag en nag, was hy tussen die grafte en op die hoogtes aan die skree terwyl hy homself met klippe stukkend kap.', 'AFRNLV'),
(45, 5, 6, 'Hy het Jesus van ver af raakgesien. Toe hardloop hy nader en val voor Hom neer.', 'AFRNLV'),
(45, 5, 7, 'Hy het met ’n harde stem geskreeu: “Los my uit, Jesus, Seun van God die Allerhoogste! In Godsnaam, moenie my seermaak nie!”', 'AFRNLV'),
(45, 5, 8, '(Die rede hiervoor was dat Jesus alreeds vir hom gesê het: “Onrein gees, gaan uit die man uit!”)', 'AFRNLV'),
(45, 5, 9, 'Toe vra Jesus hom: “Wat is jou naam?” “My naam is Legio,” antwoord hy, “want ons is baie.”', 'AFRNLV'),
(45, 5, 10, 'Daarna het die onrein geeste Jesus gesmeek om hulle nie heeltemal landuit te stuur nie.', 'AFRNLV'),
(45, 5, 11, 'Teen die heuwel was daar ’n groot trop varke aan die wei.', 'AFRNLV'),
(45, 5, 12, 'Die onrein geeste smeek Hom toe: “Stuur ons in die varke in. Laat ons in hulle invaar.”', 'AFRNLV'),
(45, 5, 13, 'Jesus het hulle dit toegelaat. Die onrein geeste het uit die man gegaan en in die varke in. Die trop van omtrent 2 000 hardloop toe teen die skuinste af die see in, waar hulle versuip het.', 'AFRNLV'),
(45, 5, 14, 'Hulle wagters het weggehardloop en die nuus in die dorp en op die plase gaan vertel. Daarop het die mense gekom om self te sien wat gebeur het.', 'AFRNLV'),
(45, 5, 15, 'Toe hulle by Jesus kom en die man wat die menigte bose geeste gehad het daar sien sit, behoorlik aangetrek en by sy volle positiewe, was hulle verskrik.', 'AFRNLV'),
(45, 5, 16, 'Die mense wat dit gesien het, vertel toe vir hulle wat met die besetene en die varke gebeur het.', 'AFRNLV'),
(45, 5, 17, 'Hulle het vir Jesus gesoebat om uit hulle omgewing weg te gaan.', 'AFRNLV'),
(45, 5, 18, 'Toe Jesus weer terug was in die skuit, het die man wat voorheen besete was, Hom gesmeek om saam met Hom te mag gaan.', 'AFRNLV'),
(45, 5, 19, 'Jesus het egter vir hom gesê: “Nee, gaan huis toe na jou mense toe. Vertel vir hulle wat die Here vir jou gedoen het, en hoe goed Hy vir jou was.”', 'AFRNLV'),
(45, 5, 20, 'Hy het wyd en syd in die Tien Stede-gebied gaan vertel wat Jesus vir hom gedoen het. En almal was verwonderd oor wat hy aan hulle vertel het.', 'AFRNLV'),
(45, 5, 21, 'Daarna het Jesus weer per skuit die see oorgesteek. Daar het ’n groot skare op die strand om Hom saamgedrom.', 'AFRNLV'),
(45, 5, 22, '’n Leier van die plaaslike sinagoge, ’n man met die naam Jaïrus, kom toe na Hom toe. Toe hy Jesus sien, val hy voor Hom neer', 'AFRNLV'),
(45, 5, 23, 'en pleit ernstig by Hom: “My dogtertjie is op haar laaste. Kom sit tog u hande op haar sodat sy gesond kan word en bly lewe.”', 'AFRNLV'),
(45, 5, 24, 'Jesus het toe saam met hom gegaan. ’n Groot klomp mense het agter Hom aangekom en teen Hom saamgedrom.', 'AFRNLV'),
(45, 5, 25, 'Daar was ’n vrou onder hulle wat vir twaalf jaar aan bloedvloeiing gely het.', 'AFRNLV'),
(45, 5, 26, 'Sy het baie swaargekry onder die baie dokters wat haar behandel het, en om haar dokterskostes te dek het sy alles bestee wat sy gehad het. Tog het sy niks beter geword nie, maar eerder agteruitgegaan.', 'AFRNLV'),
(45, 5, 27, 'Toe sy van Jesus hoor, het sy deur die skare gebeur en van agter aan sy klere geraak.', 'AFRNLV'),
(45, 5, 28, 'Sy het gedink: “As ek net aan sy klere kan raak, sal ek gesond word.”', 'AFRNLV'),
(45, 5, 29, 'Die bloeding het dadelik gestop en sy kon aan haar liggaam agterkom dat sy gesond is.', 'AFRNLV'),
(45, 5, 30, 'Jesus het dadelik agtergekom dat daar genesingskrag van Hom uitgegaan het. Daarom het Hy so tussen die baie mense omgedraai en gevra: “Wie het aan my klere geraak?”', 'AFRNLV'),
(45, 5, 31, 'Sy dissipels protesteer toe: “U sien tog hoe die massa U verdring. Hoe kan U vra: ‘Wie het aan my klere geraak?’”', 'AFRNLV'),
(45, 5, 32, 'Maar Jesus het bly rondkyk om te sien wie dit gedoen het.', 'AFRNLV'),
(45, 5, 33, 'Onder die besef van wat met haar gebeur het, het die vrou, bewend van angs, voor Hom kom neerval en vir Hom alles openhartig vertel.', 'AFRNLV'),
(45, 5, 34, 'Hy het vir haar gesê: “My dogter, omdat jy so vas geglo het, het jy gesond geword. Gaan in vrede en wees vir altyd genees van jou kwaal.”', 'AFRNLV'),
(45, 5, 35, 'Terwyl Hy nog besig was om met haar te praat, kom daar boodskappers van Jaïrus se huis af met die boodskap: “Jou dogter is dood. Dit sal nie help om die leermeester langer lastig te val nie.”', 'AFRNLV'),
(45, 5, 36, 'Jesus het die boodskap egter gehoor en vir Jaïrus gesê: “Moet jou nie ontstel nie; vertrou net.”', 'AFRNLV'),
(45, 5, 37, 'Jesus het die menigte gestop en niemand toegelaat om verder saam met Hom te gaan nie, behalwe Petrus en Jakobus en sy broer Johannes.', 'AFRNLV'),
(45, 5, 38, 'Toe hulle by die huis van die leier van die sinagoge aankom, sien Jesus die hele gedoente van mense wat huil en klaagkrete laat hoor.', 'AFRNLV'),
(45, 5, 39, 'Hy gaan toe in die huis in en sê vir die mense: “Waarom lawaai en huil julle so? Die kind is nie dood nie; sy slaap net.”', 'AFRNLV'),
(45, 5, 40, 'Die klomp het Hom uitgelag. Maar Hy het almal buitentoe gestuur. Toe vat Hy die kindjie se pa en ma en die drie dissipels na die vertrek waar sy lê.', 'AFRNLV'),
(45, 5, 41, 'Terwyl Hy haar hand vat, sê Hy vir die kind: “Dogtertjie, staan op!”', 'AFRNLV'),
(45, 5, 42, 'Onmiddellik het die dogtertjie op haar voete gekom en begin rondstap — sy was immers al twaalf jaar oud. Haar ouers was absoluut in ekstase.', 'AFRNLV'),
(45, 5, 43, 'Maar Jesus het hulle opdrag gegee om dit heeltemal stil te hou en vir haar iets te ete te gee.', 'AFRNLV'),
(45, 6, 1, 'Jesus het uit daardie omgewing vertrek en met sy dissipels in Nasaret aangekom waar Hy grootgeword het.', 'AFRNLV'),
(45, 6, 2, 'Op die Sabbat het Hy in die sinagoge met onderrig begin. Baie van sy toehoorders was heeltemal uit die veld geslaan. Hulle het gevra: “Waarvandaan kry hy al hierdie dinge — hierdie besondere wysheid en die buitengewone krag om sulke wonders te verrig?', 'AFRNLV'),
(45, 6, 3, 'Hy is tog maar net ’n blote timmerman, die seun van Maria en die broer van Jakobus, Joses, Judas en Simon! En sy susters woon dan hier onder ons!” Hulle het ernstig aanstoot geneem aan sy optrede.', 'AFRNLV'),
(45, 6, 4, 'Toe sê Jesus vir hulle: “’n Profeet word oral geëer behalwe in sy tuisdorp en deur sy familie en sy huisgesin.”', 'AFRNLV'),
(45, 6, 5, 'Vanweë hulle vyandigheid kon Hy daar in Nasaret geen besondere wonder verrig nie, behalwe dat Hy sy hande op ’n paar siekes gesit en hulle gesond gemaak het.', 'AFRNLV'),
(45, 6, 6, 'Hy was absoluut verstom oor hulle ongeloof. Jesus het toe in die omliggende dorpies rondgegaan en die mense onderrig.', 'AFRNLV'),
(45, 6, 7, 'Hy het sy twaalf dissipels nadergeroep en hulle twee-twee uitgestuur. Hy het ook aan hulle die gesag gegee om bose geeste uit te dryf.', 'AFRNLV'),
(45, 6, 8, 'Verder het Hy aan hulle opdrag gegee om niks behalwe ’n kierie saam te neem nie — geen kos, geen rugsak, geen geld nie.', 'AFRNLV'),
(45, 6, 9, 'Hulle kon wel sandale aantrek, maar moes klaarkom met die klere aan hulle lyf.', 'AFRNLV'),
(45, 6, 10, 'Verder het Hy vir hulle gesê: “Wanneer julle in ’n bepaalde dorp in ’n huis ontvang word, bly in daardie huis totdat julle weer daarvandaan vertrek.', 'AFRNLV'),
(45, 6, 11, 'Maar as ’n plek julle nie wil ontvang of na julle wil luister nie, skud sy stof van julle voete af wanneer julle weggaan. Dit sal dien as teken dat julle daardie plek aan sy lot oorlaat.”', 'AFRNLV'),
(45, 6, 12, 'Hulle het gaan verkondig dat die mense tot inkeer moet kom.', 'AFRNLV'),
(45, 6, 13, 'Hulle het ook baie duiwels uitgedryf en baie siekes met olie gesalf en gesond gemaak.', 'AFRNLV'),
(45, 6, 14, 'Herodes Antipas, die koning, het ook van Jesus gehoor, want almal het van Hom gepraat. Party het gesê: “Hy moet Johannes die Doper wees wat uit die dood opgestaan het. Dit verklaar waarom Hy sulke wonderwerke kan doen.”', 'AFRNLV'),
(45, 6, 15, 'Ander het weer gesê dat Hy Elia is; nog ander dat Hy ’n profeet is en soos een van die groot profete uit die verlede optree.', 'AFRNLV'),
(45, 6, 16, 'Toe Herodes egter daarvan hoor, het hy verklaar: “Johannes, die einste man wat ek onthoof het, het uit die dood teruggekom.”', 'AFRNLV'),
(45, 6, 17, 'Herodes het voorheen, as ’n guns vir Herodias, soldate gestuur en Johannes laat arresteer en in die tronk opgesluit. Sy was na regte die vrou van sy broer Filippus, maar Herodes het haar as sy vrou gevat.', 'AFRNLV'),
(45, 6, 18, 'Johannes het herhaaldelik vir Herodes gesê: “Dit is onwettig van u om u broer se vrou te vat.”', 'AFRNLV'),
(45, 6, 19, 'Om hierdie rede het Herodias ’n wrok teen Johannes gekoester. Sy wou hom uit die weg ruim, maar sonder Herodes se toestemming was sy magteloos.', 'AFRNLV'),
(45, 6, 20, 'Herodes het baie ontsag vir Johannes gehad, want hy het besef dat hy ’n goeie en ’n heilige man is. Hy het hom beskerm en graag na hom geluister, al het Johannes se woorde hom dikwels ongemaklik laat voel.', 'AFRNLV'),
(45, 6, 21, 'Herodias se kans het uiteindelik gekom toe Herodes op sy verjaarsdag ’n geselligheid vir sy amptenare en die weermagoffisiere en die hoëlui van Galilea gereël het.', 'AFRNLV'),
(45, 6, 22, 'Sy dogter, wie se naam ook Herodias was, het in die feessaal ingekom en vir hulle gedans. Dit het groot byval by Herodes en al die gaste gevind. “Vra my enigiets wat jy graag wil hê,” het Herodes vir die meisie gesê, “en ek sal dit vir jou gee.”', 'AFRNLV'),
(45, 6, 23, 'Hy het herhaaldelik gesweer: “Ek sal enigiets wat jy van my vra vir jou gee, selfs tot die helfte van my koninkryk!”', 'AFRNLV'),
(45, 6, 24, 'Sy het toe uitgegaan en vir haar ma gaan vra: “Waarvoor moet ek vra?” Daarna het haar ma gesê: “Vra vir die kop van Johannes die Doper!”', 'AFRNLV'),
(45, 6, 25, 'Sy is dadelik na die koning toe en het hom gevra: “Ek wil dadelik die kop van Johannes die Doper op ’n skinkbord hê.”', 'AFRNLV'),
(45, 6, 26, 'Die koning was baie ontsteld hieroor, maar omdat hy nie sy eed wou verbreek nie — dit boonop nog voor sulke belangrike gaste — wou hy die meisie nie weier nie.', 'AFRNLV'),
(45, 6, 27, 'Hy het toe maar dadelik ’n soldaat gestuur met die opdrag om Johannes se kop te bring. Dié het Johannes toe in die tronk gaan onthoof', 'AFRNLV'),
(45, 6, 28, 'en sy kop op ’n skinkbord gebring en vir die meisie kom gee. Sy het dit toe weer vir haar ma gegee.', 'AFRNLV'),
(45, 6, 29, 'Toe Johannes se dissipels hiervan hoor, het hulle sy liggaam kom haal en dit begrawe.', 'AFRNLV'),
(45, 6, 30, 'Die apostels het na Jesus toe teruggekom en vir Hom alles vertel wat hulle gedoen en wat hulle die mense geleer het.', 'AFRNLV'),
(45, 6, 31, 'Omdat daar voortdurend talle mense gekom en gegaan het sodat hulle selfs nie kans gekry het om te eet nie, het Jesus toe vir hulle gesê: “Kom julle nou self eenkant toe na ’n stil plek en skep ’n bietjie asem.”', 'AFRNLV'),
(45, 6, 32, 'Hulle het toe per skuit na ’n stil plek vertrek waar hulle alleen kon wees.', 'AFRNLV'),
(45, 6, 33, 'Maar baie mense het hulle sien vertrek en agtergekom waarheen hulle op pad was. Hulle het toe te voet van al die dorpe daarheen aangehardloop gekom en Jesus en sy dissipels ingewag.', 'AFRNLV'),
(45, 6, 34, 'Toe Jesus uit die skuit klim en die groot klomp mense sien, het Hy ’n diep deernis vir hulle gevoel, want hulle was soos skape sonder ’n wagter. Daarom het Hy hulle uitvoerig begin onderrig.', 'AFRNLV'),
(45, 6, 35, 'Toe dit alreeds laatmiddag begin word, kom sê sy dissipels vir Jesus: “Dis ’n verlate plek hierdie en kyk hoe laat is dit al.', 'AFRNLV'),
(45, 6, 36, 'Stuur die mense weg sodat hulle op die omliggende plase en in die dorpies iets kan gaan koop om te eet.”', 'AFRNLV'),
(45, 6, 37, 'Hierop antwoord Jesus: “Gee julle vir hulle kos.” Hulle sê toe vir Hom: “Dit sal ’n yslike bedrag kos om brood te gaan koop om vir hulle te ete te gee!”', 'AFRNLV'),
(45, 6, 38, 'Hy sê toe vir hulle: “Hoeveel brood het julle? Gaan vind uit.” Toe hulle dit vasgestel het, sê hulle: “Vyf brode en twee visse.”', 'AFRNLV'),
(45, 6, 39, 'Daarna sê Jesus vir die mense om groepe te vorm en op die groen gras te gaan sit.', 'AFRNLV'),
(45, 6, 40, 'Hulle het toe in groepe van 100 en 50 gaan sit.', 'AFRNLV'),
(45, 6, 41, 'Jesus het die vyf brode en die twee visse gevat, na die hemel toe opgekyk en God gevra om die kos te seën. Toe breek Hy die brood en gee dit vir sy dissipels om aan die mense voor te sit. Hy het ook die twee visse onder almal verdeel.', 'AFRNLV'),
(45, 6, 42, 'Hulle het almal geëet totdat hulle genoeg gehad het.', 'AFRNLV'),
(45, 6, 43, 'Later het hulle twaalf mandjies vol oorskietbrood en -vis opgetel.', 'AFRNLV'),
(45, 6, 44, '’n Volle 5 000 mans het van daardie vyf brode geëet!', 'AFRNLV'),
(45, 6, 45, 'Dadelik hierna het Jesus sy dissipels aangesê om weer in die skuit te klim en solank voor Hom uit na die oorkant, na Betsaida toe, te vaar terwyl Hy self die skare huis toe stuur.', 'AFRNLV'),
(45, 6, 46, 'Daarna het Hy alleen teen die berg op gegaan om te bid.', 'AFRNLV'),
(45, 6, 47, 'Later die nag was die skuit al ver weg die see in en Hy was alleen op die land.', 'AFRNLV'),
(45, 6, 48, 'Hy sien toe hoe swaar hulle aan die roei was, want die wind was teen hulle. Kort voor dagbreek die volgende oggend kom Jesus op die see na hulle toe aangeloop. Hy wou by hulle verbygaan.', 'AFRNLV'),
(45, 6, 49, 'Toe hulle Hom so op die see sien loop, het hulle hard begin skree, want hulle het gedink dis ’n spook.', 'AFRNLV'),
(45, 6, 50, 'Hulle was almal verskrik toe hulle Hom sien. Maar Jesus het hulle dadelik gerusgestel en gesê: “Toemaar, moet julle nie ontstel nie. Dit is Ek.”', 'AFRNLV'),
(45, 6, 51, 'Hy het toe by hulle in die skuit geklim en die wind het gaan lê. Hulle was baie verbaas oor wat hulle beleef het.', 'AFRNLV'),
(45, 6, 52, 'Selfs ná die broodwonder het hulle nog nie begryp wie Hy werklik was nie; daarvoor was daar nog te veel weerstand in hulle harte.', 'AFRNLV'),
(45, 6, 53, 'Hulle het die see oorgesteek en by Gennesaret geland en anker gegooi.', 'AFRNLV'),
(45, 6, 54, 'Toe hulle uit die skuit klim, het die mense Jesus dadelik herken.', 'AFRNLV'),
(45, 6, 55, 'Hulle het toe in die ganse omgewing rondgehardloop en die siekes op slaapmatte begin aandra oral waar hulle gehoor het dat Hy was.', 'AFRNLV'),
(45, 6, 56, 'En waar Hy ook al gegaan het — in kleiner of groter dorpe, of op plase — het hulle die siekes by die bymekaarkomplekke neergesit en gesoebat om aan Hom te kon raak, al was dit maar net aan die rand van sy bo-kleed. En almal wat daaraan geraak het, het gesond geword.', 'AFRNLV'),
(45, 7, 1, 'Op ’n dag het daar Fariseërs en sekere skrifkenners van Jerusalem af opgedaag om Jesus te konfronteer.', 'AFRNLV'),
(45, 7, 2, 'Hulle het agtergekom dat party van sy dissipels nie die gebruiklike Joodse ritueel gevolg het om hulle hande voor ete te was nie.', 'AFRNLV'),
(45, 7, 3, '(In navolging van hulle voorvaderlike tradisie eet die Jode, en in besonder die Fariseërs, nie voordat hulle hulle hande deeglik gewas het nie.', 'AFRNLV'),
(45, 7, 4, 'Net so eet hulle niks wat van die mark af kom as hulle nie eers hulle hande gewas het nie. Daar is ook nog baie ander tradisies waaraan hulle vashou — dinge soos die seremoniële reiniging van drinkbekers, kruike, bakke en eetbankies.)', 'AFRNLV'),
(45, 7, 5, 'Die Fariseërs en skrifkenners vra Jesus toe: “Waarom volg jou dissipels nie die tradisie van ons voorvaders nie? Hulle eet dan sonder om vooraf hulle hande seremonieel te was.”', 'AFRNLV'),
(45, 7, 6, 'Hy het hulle geantwoord: “Julle skynheiliges! Die profeet Jesaja het dit raak gestel toe hy van julle geskryf het: ‘Hierdie volk eer My met hulle lippe, maar hulle hart is ver van My af.', 'AFRNLV'),
(45, 7, 7, 'Hulle godsdiens is blote skyn, want hulle hou menslike dogmas voor as wette van God.’', 'AFRNLV'),
(45, 7, 8, '“Julle ignoreer God se opdrag en hou ten koste daarvan aan menslike tradisies vas.”', 'AFRNLV'),
(45, 7, 9, 'Hy sê toe weer vir hulle: “Julle verstaan die fyn kuns om God se opdrag opsy te skuif sodat julle julle tradisie kan handhaaf!', 'AFRNLV'),
(45, 7, 10, 'Moses het byvoorbeeld vir julle hierdie opdrag van God gegee: ‘Behandel jou ouers met respek,’ en: ‘Iemand wat sy pa of ma vloek, moet doodgemaak word.’', 'AFRNLV'),
(45, 7, 11, 'Julle sê egter dit is heeltemal in orde as jy vir jou ouers sê: ‘Jammer, ek kan Pa en Ma nie help nie. Ek het alles waarmee ek vir Pa en Ma kon gehelp het, reeds aan die Here toegewy.’', 'AFRNLV'),
(45, 7, 12, '“So veroorsaak julle dat hy sy ouers heeltemal verwaarloos', 'AFRNLV'),
(45, 7, 13, 'en verbreek julle God se opdrag ten gunste van julle tradisie. Dit is maar net een voorbeeld. Daar is baie meer.”', 'AFRNLV'),
(45, 7, 14, 'Daarna roep Jesus die skare weer na Hom toe en sê: “Julle moet almal luister en probeer verstaan wat Ek nou gaan sê.', 'AFRNLV'),
(45, 7, 15, 'Wat van buite af in jou ingaan, kan jou nie onrein maak nie; wat uit jou uitgaan, dít is wat jou onrein maak.”', 'AFRNLV'),
(45, 7, 16, '***', 'AFRNLV'),
(45, 7, 17, 'Toe het Jesus in ’n huis ingegaan om van die skare weg te kom. Daarna vra sy dissipels Hom uit na die bedoeling van sy stelling.', 'AFRNLV'),
(45, 7, 18, '“Verstaan julle dit nie? Begryp julle nie dat wat ’n mens eet jou nie onrein kan maak nie?', 'AFRNLV'),
(45, 7, 19, 'Kos gaan nie na jou hart nie, maar na jou maag en gaan weer uit jou liggaam uit.” (Daarmee het Jesus gewys dat ’n mens enige soort kos mag eet.)', 'AFRNLV'),
(45, 7, 20, 'En toe voeg Hy by: “Wat uit ’n mens uitgaan, dít is wat jou onrein maak.', 'AFRNLV'),
(45, 7, 21, 'Want uit jou binneste, uit jou hart, kom slegte gedagtes, soos onsedelikheid, diefstal, moord,', 'AFRNLV'),
(45, 7, 22, 'huweliksontrou, gierigheid, slegte bedoelings, skelmstreke, ongedissiplineerdheid, jaloesie, vloekery, hoogmoed en dwaasheid.', 'AFRNLV'),
(45, 7, 23, 'Al hierdie slegte dinge kom van binne af. Dít is wat jou voor God onrein maak.”', 'AFRNLV'),
(45, 7, 24, 'Jesus het van Galilea noordwaarts vertrek na die omgewing van Tirus. Hy het Hom in ’n huis teruggetrek en wou dit stil hou, maar dit was onmoontlik.', 'AFRNLV'),
(45, 7, 25, 'Sommer gou het ’n vrou in wie se dogtertjie ’n onrein gees was, van Hom gehoor en voor sy voete kom neerval.', 'AFRNLV'),
(45, 7, 26, 'Sy was ’n Griekse vrou wat van Siro-Fenisië afkomstig was. Sy het Jesus aanhou smeek om die duiwel uit haar dogter te dryf.', 'AFRNLV'),
(45, 7, 27, 'Jesus sê toe vir haar: “Ek moet eers my eie mense, die Jode, help. Dis glad nie mooi om die kinders se kos weg te vat en dit vir die huishondjies te gooi nie.”', 'AFRNLV'),
(45, 7, 28, 'Waarop sy toe antwoord: “Here, die hondjies eet tog darem onder die tafel van die kinders se krummels.”', 'AFRNLV'),
(45, 7, 29, '“Uitstekend!” het Jesus vir haar gesê. “Omdat jy My so goed geantwoord het, kan jy maar huis toe gaan. Die duiwel het jou dogter verlaat.”', 'AFRNLV'),
(45, 7, 30, 'Tuisgekom kry sy toe haar kind rustig op die bed lê, heeltemal gesond.', 'AFRNLV'),
(45, 7, 31, 'Op pad terug van die omgewing van Tirus het Jesus oor Sidon en deur die Tien Stede-gebied na die See van Galilea gegaan.', 'AFRNLV'),
(45, 7, 32, 'Hulle bring toe ’n dowe man met ’n spraakgebrek na Hom toe en soebat Hom om sy hand op die man te sit om hom gesond te maak.', 'AFRNLV'),
(45, 7, 33, 'Jesus het hom opsy geneem, heeltemal weg van al die mense af. Toe steek Hy sy vingers in die man se ore en smeer spoeg aan sy tong.', 'AFRNLV'),
(45, 7, 34, 'Terwyl Hy na die hemel toe opkyk, sug Hy swaar en beveel toe: “Gaan oop!”', 'AFRNLV'),
(45, 7, 35, 'Oombliklik kon die man hoor en normaal praat!', 'AFRNLV'),
(45, 7, 36, 'Jesus het hulle toe opdrag gegee om dit vir niemand te vertel nie, maar hoe meer Hy by hulle daarop aangedring het, hoe meer het hulle dit oral vertel.', 'AFRNLV'),
(45, 7, 37, 'Hulle was absoluut oorweldig. “Hy het alles so wonderlik gedoen,” het hulle gesê. “Hy maak selfs dowe en stom mense gesond!”', 'AFRNLV'),
(45, 8, 1, 'Ongeveer dieselfde tyd was daar weer ’n groot menigte mense by Jesus. Omdat hulle nie kos gehad het nie, het Jesus sy dissipels nadergeroep met die woorde:', 'AFRNLV'),
(45, 8, 2, '“Ek is baie jammer vir hierdie mense, want hulle is nou al drie dae by My en het niks om te eet nie.', 'AFRNLV'),
(45, 8, 3, 'As Ek hulle met leë mae huis toe stuur, gaan hulle langs die pad van honger doodgaan. Party van hulle kom ook nog van ver af.”', 'AFRNLV'),
(45, 8, 4, 'Sy dissipels antwoord Hom toe: “Hoe op aarde sal ons in hierdie verlate wêreld kos kry vir al hierdie mense?”', 'AFRNLV'),
(45, 8, 5, '“Hoeveel brode het julle?” het Hy gevra. “Sewe,” was hulle antwoord.', 'AFRNLV'),
(45, 8, 6, 'Hy sê toe almal moet op die grond gaan sit. Daarop neem Jesus die sewe brode, dank God daarvoor, breek dit en gee dit aan sy dissipels, wat dit weer onder die skare uitdeel.', 'AFRNLV'),
(45, 8, 7, 'Hulle het ook ’n paar vissies gehad. Nadat Jesus die seën oor die vissies uitgespreek het, het Hy gesê dat dit ook uitgedeel moes word.', 'AFRNLV'),
(45, 8, 8, 'Hulle het geëet totdat hulle versadig was. Van die oorskiet van die brood het hulle nog sewe mandjies vol opgetel.', 'AFRNLV'),
(45, 8, 9, 'Daar was omtrent 4 000 mense. Daarna het Hy hulle huis toe gestuur.', 'AFRNLV'),
(45, 8, 10, 'Toe het Hy dadelik saam met sy dissipels in die boot geklim en die see oorgesteek na die omgewing van Dalmanuta.', 'AFRNLV'),
(45, 8, 11, 'Toe die Fariseërs hoor van Jesus se aankoms, het hulle met Hom begin argumenteer. Om die egtheid van Jesus se aansprake te toets dring hulle toe by Hom aan op ’n goddelike wonderteken.', 'AFRNLV'),
(45, 8, 12, 'Jesus sug toe diep en sê: “Waarom wil julle mense so graag ’n wonderteken hê? Ek verseker julle, Ek gaan aan hierdie bose geslag mense geen teken gee nie.”', 'AFRNLV'),
(45, 8, 13, 'Hy het hulle toe net daar gelos, in die skuit geklim en weer na die oorkant toe vertrek.', 'AFRNLV'),
(45, 8, 14, 'Die dissipels het vergeet om brood te koop. Hulle het net een brood by hulle in die skuit gehad.', 'AFRNLV'),
(45, 8, 15, 'Jesus waarsku hulle toe: “Wees baie versigtig vir die suurdeeg van die Fariseërs en Herodes.”', 'AFRNLV'),
(45, 8, 16, 'Hulle het toe onder mekaar geargumenteer: “Hy sê dit omdat ons geen brood by ons het nie.”', 'AFRNLV'),
(45, 8, 17, 'Jesus het geweet wat hulle dink en sê toe vir hulle: “Waarom argumenteer julle onder mekaar omdat julle nie brood het nie? Sal julle nooit leer of verstaan nie? Is daar nog steeds soveel weerstand in julle harte?', 'AFRNLV'),
(45, 8, 18, 'Julle het oë — kan julle dan nie sien nie? Julle het ore — kan julle dan nie hoor nie? Onthou julle dan glad nie?', 'AFRNLV'),
(45, 8, 19, 'Toe Ek die vyf brode vir die 5 000 gebreek het, hoeveel mandjies vol oorskiet het julle opgetel?” Hulle antwoord Hom: “Twaalf.”', 'AFRNLV'),
(45, 8, 20, '“En toe Ek die 4 000 met sewe brode gevoed het, hoeveel mandjies vol oorskiet het julle opgetel?” “Sewe,” het hulle geantwoord.', 'AFRNLV'),
(45, 8, 21, '“Verstaan julle selfs nou nog nie?” het Hy hulle gevra.', 'AFRNLV'),
(45, 8, 22, 'Toe hulle in Betsaida aankom, het mense ’n blinde man na Jesus toe gebring en gesoebat dat Hy sy hand op hom moes sit en hom gesond maak.', 'AFRNLV'),
(45, 8, 23, 'Jesus neem die blinde man toe aan die hand en lei hom uit die dorpie. Toe spoeg Hy op die man se oë, sit sy hande op hom en vra vir hom: “Kan jy iets sien?”', 'AFRNLV'),
(45, 8, 24, 'Die man kyk toe op en sê: “Ja, ek sien mense, maar hulle is baie dof. Hulle lyk soos bome wat rondloop.”', 'AFRNLV'),
(45, 8, 25, 'Toe het Jesus sy hande weer ’n keer op die man se oë gesit. Sy oë het begin fokus en sy sig is volkome herstel. Hy kon nou alles duidelik sien.', 'AFRNLV'),
(45, 8, 26, 'Jesus het hom toe beveel: “Gaan reguit huis toe. Moenie indraai dorp toe nie.”', 'AFRNLV'),
(45, 8, 27, 'Jesus en sy dissipels het Galilea verlaat en na die dorpies van Sesarea-Filippi gegaan. Op pad vra Hy sy dissipels toe: “Wie, sê die mense, is Ek werklik?”', 'AFRNLV'),
(45, 8, 28, '“Wel,” antwoord hulle Hom, “party meen U is Johannes die Doper, ander weer Elia, nog ander die een of ander profeet.”', 'AFRNLV'),
(45, 8, 29, 'Hy sê vir hulle: “En wat van julle, wie sê julle is Ek?” Petrus antwoord: “U is die Messias.”', 'AFRNLV'),
(45, 8, 30, 'Maar Jesus het aan hulle streng opdrag gegee om dit vir niemand te vertel nie.', 'AFRNLV'),
(45, 8, 31, 'Jesus het toe by hulle begin tuisbring dat God bepaal het dat Hy, die Seun van die Mens, baie dinge moet ly: Hy sal deur die familiehoofde, die priesterhoofde en die skrifkenners verwerp word. Hy sal doodgemaak word, maar sal ná drie dae weer opstaan.', 'AFRNLV'),
(45, 8, 32, 'Hy het dit reguit vir hulle vertel. Maar Petrus vat Hom toe eenkant toe en begin Hom ernstig bestraf.', 'AFRNLV'),
(45, 8, 33, 'Jesus het Hom egter omgedraai, na sy dissipels gekyk en vir Petrus bestraf met die woorde: “Gee pad agter My, jou satan! Jy dink soos mense dink. Jy dink nie soos God dink nie.”', 'AFRNLV'),
(45, 8, 34, 'Toe roep Jesus sy dissipels en die skare na Hom toe en sê vir hulle: “As julle my volgelinge wil wees, moet julle julle eie ek prysgee, julle kruis opneem en agter My aan kom.', 'AFRNLV'),
(45, 8, 35, 'As julle probeer om julle lewe selfsugtig vir julleself te bewaar, sal julle dit verloor. Maar as julle julle lewe ter wille van My en ter wille van die Goeie Nuus prysgee, sal julle dit juis red.', 'AFRNLV'),
(45, 8, 36, 'Wat sal dit jou tog help as jy alles in die lewe bereik, maar jou diepste menswees ly skade?', 'AFRNLV'),
(45, 8, 37, 'Jy sal met niks ter wêreld daarvoor kan vergoed nie.', 'AFRNLV'),
(45, 8, 38, 'As jy jou vir My en vir my boodskap skaam te midde van vandag se ontroue en sondige mense, sal Ek, die Seun van die Mens, My ook vir jou skaam wanneer Ek terugkeer met die heilige engele, beklee met die heerlikheid van my Vader.”', 'AFRNLV'),
(45, 9, 1, 'Jesus gaan toe voort: “Ek verseker julle, party van julle wat nou hier staan, sal nog voor hulle dood sien hoe die koningsheerskappy van God op ’n magtige manier begin.”', 'AFRNLV'),
(45, 9, 2, 'Ses dae later neem Jesus vir Petrus en Jakobus en Johannes teen ’n hoë berg uit waar hulle heeltemal alleen was. En daar, terwyl hulle na Jesus gekyk het, het sy voorkoms verander.', 'AFRNLV'),
(45, 9, 3, 'Sy klere het helder wit begin skitter — so wit soos geen aardse proses dit kan maak nie.', 'AFRNLV'),
(45, 9, 4, 'Toe verskyn Elia en Moses en hulle het met Jesus gepraat.', 'AFRNLV'),
(45, 9, 5, 'Petrus sê daarop vir Jesus: “Leermeester, dis wonderlik om hier te wees! Kom ons bou drie skuilings: vir U een, vir Moses een en een vir Elia.”', 'AFRNLV'),
(45, 9, 6, 'Eintlik het hy nie geweet wat om te sê nie, want hulle het groot geskrik.', 'AFRNLV'),
(45, 9, 7, 'Daarna het ’n wolk hulle oordek en ’n stem het uit die wolk gesê: “Hý is my Seun, die Een wat Ek liefhet. Doen wat Hy vir julle sê.”', 'AFRNLV'),
(45, 9, 8, 'Skielik, toe hulle begin rondkyk, sien hulle niemand anders meer by hulle nie, net Jesus.', 'AFRNLV'),
(45, 9, 9, 'Toe hulle van die berg af gaan, het Jesus hulle beveel: “Julle moet vir niemand vertel wat julle gesien het totdat Ek, die Seun van die Mens, uit die dood opgestaan het nie.”', 'AFRNLV'),
(45, 9, 10, 'Hulle het dit toe vir hulleself gehou, maar hulle het onder mekaar bly redekawel oor wat hierdie “opstaan uit die dood” waarvan Jesus praat, beteken.', 'AFRNLV'),
(45, 9, 11, 'Hulle het Hom toe uitgevra: “Waarom hou die skrifkenners vol dat Elia eers moet terugkeer voordat die Messias sal verskyn?”', 'AFRNLV'),
(45, 9, 12, 'Jesus het geantwoord: “Elia kom inderdaad eers om alles weer in orde te kry. Hoe staan daar dan oor My, die Seun van die Mens, geskryf dat Ek baie moet ly en verneder moet word?', 'AFRNLV'),
(45, 9, 13, 'Tog sê Ek vir julle, Elia het reeds gekom en hulle het met hom gemaak net wat hulle wou, presies soos daar van hom in die Skrif geskryf staan.”', 'AFRNLV'),
(45, 9, 14, 'Toe hulle weer by die ander dissipels terugkom, sien hulle ’n groot klomp mense om hulle en skrifkenners wat met hulle argumenteer.', 'AFRNLV'),
(45, 9, 15, 'Net toe al die baie mense Jesus sien, het hulle Hom verras tegemoet gehardloop en begroet.', 'AFRNLV'),
(45, 9, 16, 'Hy vra die skrifkenners toe: “Waaroor stry julle met my dissipels?”', 'AFRNLV'),
(45, 9, 17, 'Iemand uit die skare het Hom geantwoord: “Leermeester, ek het my kind na U toe gebring omdat hy ’n bose gees het wat hom stom maak.', 'AFRNLV'),
(45, 9, 18, 'Elke keer as die gees hom gryp, gooi hy hom teen die grond; hy kry skuim om sy mond en hy kners op sy tande; en hy word stokstyf. Ek het vir u dissipels gevra om die gees uit te dryf, maar hulle kon dit nie regkry nie.”', 'AFRNLV'),
(45, 9, 19, 'Jesus sê toe vir hulle: “Julle ongelowige mense! Hoe lank moet Ek nog by julle wees voordat julle glo? Hoe lank moet Ek dit nog uithou met julle? Bring die kind hier.”', 'AFRNLV'),
(45, 9, 20, 'Hulle bring hom toe vir Jesus. Toe die gees Jesus sien, het hy die seun dadelik stuiptrekkings laat kry, en hy het op die grond neergeval en rondgerol met skuim om sy mond.', 'AFRNLV'),
(45, 9, 21, 'Jesus vra toe vir die pa: “Hoe lank gebeur dit nou al met hom?” “Van kleins af,” was sy antwoord.', 'AFRNLV'),
(45, 9, 22, '“Die gees het hom al baie keer probeer doodmaak deur hom in die vuur of in die water te laat val. Kry ons tog jammer en help ons as U kan!”', 'AFRNLV'),
(45, 9, 23, '“As Ek kan, sê jy,” het Jesus hom geantwoord. “As ’n mens glo, is álles moontlik!”', 'AFRNLV'),
(45, 9, 24, '“Ek glo!” roep die kind se pa dadelik uit. “Help my tog om nie meer te twyfel nie!”', 'AFRNLV'),
(45, 9, 25, 'Toe Jesus sien dat daar ’n massa mense aangehardloop kom, het Hy die onrein gees skerp aangespreek: “Gees, jy wat hierdie kind stom en doof maak, Ek beveel jou, gaan uit hom uit en moet nooit weer terugkom nie.”', 'AFRNLV'),
(45, 9, 26, 'Die gees het toe geskree en die kind hewige stuiptrekkings laat kry voordat hy uit hom uitgegaan het. Die kind het daar vir dood bly lê sodat baie mense gesê het: “Hy ís dood!”', 'AFRNLV'),
(45, 9, 27, 'Jesus het hom egter aan die hand gevat om hom op te help, en hy het opgestaan.', 'AFRNLV'),
(45, 9, 28, 'Later, toe Jesus in die huis was, het sy dissipels Hom persoonlik kom vra: “Waarom kon ons nie daardie onrein gees uitdryf nie?”', 'AFRNLV'),
(45, 9, 29, 'Waarop Hy hulle geantwoord het: “Hierdie soort kan net deur gebed uitgedryf word.”', 'AFRNLV'),
(45, 9, 30, 'Hulle het toe daarvandaan vertrek en deur Galilea gereis. Jesus wou dit egter nie rugbaar laat word nie,', 'AFRNLV'),
(45, 9, 31, 'want Hy wou tyd hê om sy dissipels te onderrig. Sy woorde aan hulle was: “Die Seun van die Mens gaan aan die mag van mense oorgegee word. Hulle sal Hom doodmaak, maar ná drie dae sal Hy opstaan.”', 'AFRNLV'),
(45, 9, 32, 'Hulle het dit nie verstaan nie, maar was te bang om Hom daaroor uit te vra.', 'AFRNLV'),
(45, 9, 33, 'Hulle het toe in Kapernaum aangekom. In die huis waar hulle sou oorbly, vra Hy sy dissipels: “Waaroor het julle op pad geredeneer?”', 'AFRNLV'),
(45, 9, 34, 'Hulle bly toe stil, want hulle het mekaar langs die pad aangevat oor wie van hulle die belangrikste is.', 'AFRNLV'),
(45, 9, 35, 'Daarop gaan sit Jesus en roep die twaalf na Hom toe. Toe sê Hy vir hulle: “As jy die vernaamste wil wees, moet jy agter almal inval en almal se dienaar wees.”', 'AFRNLV'),
(45, 9, 36, 'Toe laat Hy ’n kindjie tussen hulle staan en slaan sy arms om hom met die woorde:', 'AFRNLV'),
(45, 9, 37, '“As jy een van hierdie kindertjies in my Naam verwelkom, verwelkom jy vir My. En as jy My verwelkom, verwelkom jy nie net vir My nie; jy verwelkom ook my Vader wat My gestuur het.”', 'AFRNLV'),
(45, 9, 38, 'Johannes sê toe vir Hom: “Leermeester, ons het iemand gesien wat u Naam gebruik om bose geeste uit te dryf, maar ons het hom probeer keer, want hy is nie een van ons groep nie.”', 'AFRNLV'),
(45, 9, 39, '“Moenie hom keer nie,” het Jesus gesê, “want niemand wat wonders doen in my Naam sal van My kan kwaadpraat nie.', 'AFRNLV'),
(45, 9, 40, 'Wie nie teen ons is nie, is vir ons.', 'AFRNLV'),
(45, 9, 41, 'Ek verseker julle, as enigiemand vir julle ’n beker water gee omdat julle van die Messias se mense is, sal God hom beslis daarvoor beloon.”', 'AFRNLV'),
(45, 9, 42, '“Maar as enigiemand een van hierdie kleintjies wat in My glo, in sy geloof laat struikel, sal dit vir daardie persoon beter wees om in die see gegooi te word met ’n swaar meulsteen vasgemaak om sy nek.', 'AFRNLV'),
(45, 9, 43, 'En as jou hand jou laat struikel, kap dit af. Dit is vir jou beter om met een hand te lewe as om met twee hande en al in die hel te beland waar die vuur nooit geblus word nie.', 'AFRNLV'),
(45, 9, 44, '***', 'AFRNLV'),
(45, 9, 45, 'En as jou voet jou laat struikel, kap dit af. Dit is vir jou beter om met net een voet te lewe as om met twee voete en al in die hel te beland.', 'AFRNLV'),
(45, 9, 46, '***', 'AFRNLV'),
(45, 9, 47, 'En as jou oog jou laat struikel, pluk dit uit. Dit is vir jou beter om met een oog in God se koninkryk in te gaan, as om met twee oë en al in die hel te beland', 'AFRNLV'),
(45, 9, 48, 'waar die wurm nooit doodgaan nie en die vuur nooit geblus word nie.', 'AFRNLV'),
(45, 9, 49, '“Beproewing sal die soutkarakter van julle lewe versterk.', 'AFRNLV'),
(45, 9, 50, 'Sout doen goeie werk. Maar as dit sy krag verloor het, hoe sal jy dit weer sout kan maak? Julle lewe moet soutkwaliteit hê, en julle moet in vrede saam met mekaar lewe.”', 'AFRNLV'),
(45, 10, 1, 'Daarna het Jesus Kapernaum verlaat en suidwaarts vertrek na die omgewing van Judea en die gebied aan die oostekant van die Jordaan. Weereens het daar ’n groot skare mense by Hom vergader en soos altyd het Hy hulle weer onderrig.', 'AFRNLV'),
(45, 10, 2, '’n Paar Fariseërs wat Jesus in ’n strik wou laat trap, kom toe na Hom toe met die volgende vraag: “Laat die wet ’n man toe om van sy vrou te skei?”', 'AFRNLV'),
(45, 10, 3, '“Wat het Moses julle beveel?” was Jesus se reaksie.', 'AFRNLV'),
(45, 10, 4, 'Hulle het geantwoord: “Moses het dit wel toegelaat. ’n Man moes net eers ’n egskeidingsdokument opstel en dan kon hy van sy vrou skei.”', 'AFRNLV'),
(45, 10, 5, 'Maar Jesus het vir hulle gesê: “Moses het hierdie reëling bloot getref as ’n toegewing aan die sondige verhardheid van julle harte.', 'AFRNLV'),
(45, 10, 6, 'God se bedoeling is egter duidelik van die begin van die skepping af, want daar staan geskryf: ‘Manlik en vroulik het Hy hulle geskep.’', 'AFRNLV'),
(45, 10, 7, 'En: ‘Daarom sal ’n man sy pa en ma agterlaat en hom by sy vrou voeg.', 'AFRNLV'),
(45, 10, 8, 'So sal hulle tot een liggaam verenig word.’ Hulle is dus nie meer twee nie, maar een liggaam.', 'AFRNLV'),
(45, 10, 9, 'Wat God so saamgevoeg het, mag ’n mens nie uitmekaar haal nie.”', 'AFRNLV'),
(45, 10, 10, 'Toe hulle later weer alleen tuis is, het sy dissipels Hom verder oor hierdie onderwerp uitgevra.', 'AFRNLV'),
(45, 10, 11, 'Hy sê toe vir hulle: “’n Man wat van sy vrou skei en met iemand anders trou, pleeg egbreuk teenoor sy vrou.', 'AFRNLV'),
(45, 10, 12, 'En as sy van haar man skei en met iemand anders trou, pleeg sy egbreuk.”', 'AFRNLV'),
(45, 10, 13, 'Ouers het hulle kindertjies na Jesus toe gebring sodat Hy hulle kon aanraak en seën, maar sy dissipels het hulle daaroor aangespreek.', 'AFRNLV'),
(45, 10, 14, 'Toe Jesus dit sien, was Hy verontwaardig en het vir hulle gesê: “Laat die kindertjies toe om na My toe te kom. Moenie hulle keer nie. Want God se koninkryk is juis bedoel vir almal wat soos hulle is.', 'AFRNLV'),
(45, 10, 15, 'Ek verseker julle, wie God se koninkryk nie soos ’n kindjie ontvang nie, sal beslis nie daar ingaan nie.”', 'AFRNLV'),
(45, 10, 16, 'Toe het Hy sy arms om die kindertjies gesit, sy hande op hulle koppe gelê en hulle geseën.', 'AFRNLV'),
(45, 10, 17, 'Toe Jesus weer op pad was, hardloop iemand Hom tegemoet, val voor Hom op sy knieë en vra Hom: “Goeie leermeester, wat moet ek doen om die ewige lewe te verkry?”', 'AFRNLV'),
(45, 10, 18, '“Waarom noem jy My goed?” het Jesus hom gevra. “Net God is werklik goed.', 'AFRNLV'),
(45, 10, 19, 'Maar wat jou vraag betref — jy ken die gebooie: ‘Jy mag nie moord pleeg nie; jy mag nie egbreuk pleeg nie; jy mag nie steel nie; jy mag nie vals getuienis gee nie; jy mag niemand benadeel nie; respekteer jou pa en ma.’”', 'AFRNLV'),
(45, 10, 20, '“Leermeester,” was sy reaksie, “ek het al hierdie gebooie van my kinderdae af nagekom.”', 'AFRNLV'),
(45, 10, 21, 'Jesus het hom aandagtig aangekyk en liefgekry. “Jy kom net een iets kort,” het Hy vir hom gesê. “Gaan verkoop alles wat jy het en gee die geld vir die armes. Dan sal jy ’n skat in die hemel hê. Kom dan en word my volgeling.”', 'AFRNLV'),
(45, 10, 22, 'Hy was heeltemal verslae en het ontsteld weggegaan, want hy het baie besittings gehad.', 'AFRNLV'),
(45, 10, 23, 'Jesus het toe rondgekyk en vir sy dissipels gesê: “Hoe moeilik is dit nie vir ryk mense om in God se koninkryk te kom nie!”', 'AFRNLV'),
(45, 10, 24, 'Sy dissipels was verbaas hieroor. Jesus reageer toe en sê weer vir hulle: “Kinders, dit is bitter moeilik om in die koninkryk van God te kom.', 'AFRNLV'),
(45, 10, 25, 'Dit is makliker vir ’n kameel om deur ’n naald se oog te kom as vir ’n ryke om in God se koninkryk te kom.”', 'AFRNLV'),
(45, 10, 26, 'Die dissipels was heeltemal verbysterd hieroor en het vir mekaar gesê: “As dit só is, wie kan dan verlos word?”', 'AFRNLV'),
(45, 10, 27, 'Jesus het hulle aangekyk en gesê: “Menslik gesproke is dit onmoontlik, maar tog nie by God nie. Alles is by God moontlik!”', 'AFRNLV'),
(45, 10, 28, 'Petrus begin toe ophaal wat hulle alles opgeoffer het: “U besef dat ons alles agtergelaat het om U te volg.”', 'AFRNLV'),
(45, 10, 29, 'Daarop het Jesus geantwoord: “Ek verseker julle, elkeen wat ’n huis of broers of susters of ma of pa of kinders of eiendom ter wille van My en die Goeie Nuus prysgegee het,', 'AFRNLV'),
(45, 10, 30, 'sal in hierdie tyd honderd maal soveel aan huise en broers en susters en ma’s en kinders en eiendom ontvang; ook nog vervolging, maar in God se nuwe wêreld die ewige lewe!', 'AFRNLV'),
(45, 10, 31, 'Baie wat nou so vernaam lyk, sal eendag heeltemal onbelangrik wees. En dié wat nou nie gereken word nie, sal eendag die belangrikste wees.”', 'AFRNLV'),
(45, 10, 32, 'Hulle was nou op pad na Jerusalem. Jesus het voor hulle uit geloop, en sy dissipels was vol angs. Ook die mense wat agter hulle aan gekom het, was met vrees vervul. Jesus het weer die twaalf eenkant geneem en vir hulle begin vertel wat met Hom sou gebeur:', 'AFRNLV'),
(45, 10, 33, '“Luister nou goed. As ons in Jerusalem kom, sal Ek, die Seun van die Mens, uitgelewer word aan die priesterhoofde en die skrifkenners. Hulle sal My tot die dood veroordeel. En hulle sal My uitlewer aan die nie-Jode.', 'AFRNLV'),
(45, 10, 34, 'Hulle sal My bespot en op My spoeg; hulle sal My gésel en doodmaak. Maar ná drie dae sal Ek opstaan.”', 'AFRNLV'),
(45, 10, 35, 'Daarop het Jakobus en Johannes, die seuns van Sebedeus, na Jesus toe gekom en vir Hom gesê: “Leermeester, ons wil van U ’n guns vra.”', 'AFRNLV'),
(45, 10, 36, '“Wat moet Ek vir julle doen?” het Hy gevra.', 'AFRNLV'),
(45, 10, 37, '“In u koninklike heerlikheid — mag ons op die ereplekke regs en links van U sit?” het hulle gevra.', 'AFRNLV'),
(45, 10, 38, 'Jesus het vir hulle gesê: “Julle besef nie wat julle vra nie. Sien julle kans om die bitter lydensbeker te drink wat Ek binnekort gaan drink? Sien julle kans vir die lydensdoop waarmee Ek gedoop moet word?”', 'AFRNLV'),
(45, 10, 39, 'Hulle sê vir Hom: “Ja, ons sien daarvoor kans.” “Dis waar,” sê Hy vir hulle. “Julle sal inderdaad van my beker drink en met my doop gedoop word,', 'AFRNLV'),
(45, 10, 40, 'maar Ek beskik nie oor wie langs My op my troon sal sit nie. Daardie plekke is bestem vir hulle vir wie God dit gereedgemaak het.”', 'AFRNLV'),
(45, 10, 41, 'Toe die ander tien dissipels hoor wat die twee wou hê, het hulle bitterlik verontwaardig teenoor Jakobus en Johannes geword.', 'AFRNLV'),
(45, 10, 42, 'Jesus roep hulle toe bymekaar en sê vir hulle: “Julle weet in hierdie wêreld tiranniseer die sogenaamde maghebbers die nasies, en die magtiges domineer hulle.', 'AFRNLV'),
(45, 10, 43, 'Maar onder julle moet dit heeltemal anders wees. Wie onder julle ’n leier wil wees, behoort almal te dien.', 'AFRNLV'),
(45, 10, 44, 'En wie eerste onder julle wil wees, moet almal se slaaf wees.', 'AFRNLV'),
(45, 10, 45, 'Selfs Ek, die Seun van die Mens, het immers nie gekom om gedien te word nie, maar om diens te lewer en so selfs my lewe te gee as ’n losprys vir baie mense.”', 'AFRNLV'),
(45, 10, 46, 'So het hulle Jerigo bereik. Later, toe Jesus en sy dissipels vergesel van ’n groot skare Jerigo verlaat, het ’n blinde bedelaar met die naam Bartimeus, die seun van Timeus, langs die pad gesit.', 'AFRNLV'),
(45, 10, 47, 'Toe hy hoor dat dit Jesus van Nasaret is, het hy begin uitroep: “Jesus, Seun van Dawid, ontferm U tog oor my!”', 'AFRNLV'),
(45, 10, 48, 'Baie mense het hom toe aangespreek en gesê hy moet stilbly, maar hy het net nog harder aanhou roep: “Seun van Dawid, ontferm U tog oor my!”', 'AFRNLV'),
(45, 10, 49, 'Jesus het toe gaan staan en gesê: “Roep hom.” Hulle roep toe die blinde en sê vir hom: “Wees bly! Staan op, Jesus roep jou.”', 'AFRNLV'),
(45, 10, 50, 'Hy het sy bo-kleed eenkant gegooi, opgespring en na Jesus toe gekom.', 'AFRNLV'),
(45, 10, 51, '“Wat wil jy hê moet Ek vir jou doen?” het Jesus gevra. Hy het gesê: “O Leermeester, dat ek kan sien!”', 'AFRNLV'),
(45, 10, 52, 'Toe het Jesus vir hom gesê: “Gaan maar. Omdat jy so vas geglo het, het jy gesond geword.” Dadelik kon hy sien en hy het op die pad agter Jesus aan gegaan.', 'AFRNLV'),
(45, 11, 1, 'Toe hulle naby Jerusalem kom, het Jesus en sy dissipels eers die dorpies Betfage en Betanië, wat teen die Olyfberg lê, bereik. Daarop het Hy twee van sy dissipels vooruit gestuur', 'AFRNLV'),
(45, 11, 2, 'met die opdrag: “Gaan na die dorpie hier reg voor julle en nes julle daar ingaan, sal julle ’n jong donkie wat nog nooit gery is nie, vasgemaak sien staan. Maak dit los en bring dit hierheen.', 'AFRNLV'),
(45, 11, 3, 'As iemand vir julle sê: ‘Wat maak julle daar?’ sê dan: ‘Die Here het die donkie nodig; Hy sal hom nou-nou terugstuur.’”', 'AFRNLV'),
(45, 11, 4, 'Die twee dissipels het toe vertrek en hulle het ’n jong donkie gekry wat buite in die straat by die ingang van ’n huis vasgemaak staan. Terwyl hulle hom losmaak,', 'AFRNLV'),
(45, 11, 5, 'het van die omstanders beswaar gemaak en vir hulle gesê: “Wat dink julle doen julle? Hoe kan julle die donkie sommerso losmaak?”', 'AFRNLV'),
(45, 11, 6, 'Hulle het toe geantwoord soos Jesus hulle beveel het, en die mense het hulle toe laat begaan.', 'AFRNLV'),
(45, 11, 7, 'Daarna bring hulle die jong donkie na Jesus toe. Hulle sit toe hulle bo-klere op die donkie en Jesus gaan sit op hom.', 'AFRNLV'),
(45, 11, 8, 'Baie van die skare het toe hulle bo-klere op die pad voor Jesus oopgegooi, ander weer groen takkies wat hulle in die veld gekap het.', 'AFRNLV'),
(45, 11, 9, 'Met Jesus in die middel van die optog het hulle uitgeroep: “Prys God!', 'AFRNLV'),
(45, 11, 10, 'Geseënd is die Een wat kom in die Here se Naam! Geseënd is die koningsheerskappy van ons voorvader Dawid wat aan die kom is! Prys God in die hoogste hemel!”', 'AFRNLV'),
(45, 11, 11, 'So het Jesus toe in Jerusalem aangekom en na die tempel toe gegaan waar Hy alles rondom bekyk het. Omdat dit alreeds laat was, het Hy toe saam met die twaalf dissipels uitgegaan na Betanië toe.', 'AFRNLV'),
(45, 11, 12, 'Toe hulle die volgende dag uit Betanië vertrek, het Jesus honger geword.', 'AFRNLV'),
(45, 11, 13, 'Toe Hy in die verte ’n vyeboom met blare sien, het Hy daarheen gegaan om te kyk of Hy enige vye daaraan sou kry. Maar toe Hy by die boom kom, kry Hy niks meer as blare nie omdat dit nog te vroeg in die seisoen vir vye was.', 'AFRNLV'),
(45, 11, 14, 'Hy sê toe vir die boom: “Mag niemand ooit weer ’n vrug van jou eet nie!” Sy dissipels het gehoor wat Hy sê.', 'AFRNLV'),
(45, 11, 15, 'Hulle kom toe in Jerusalem. Jesus het die tempelterrein binnegegaan en die handelaars en hulle kliënte begin uitjaag. Hy het die tafels van die geldwisselaars en die stalletjies van die duiweverkopers omgegooi', 'AFRNLV'),
(45, 11, 16, 'en gekeer dat iemand ’n voorwerp oor die tempelarea ronddra.', 'AFRNLV'),
(45, 11, 17, 'Hy onderrig hulle toe: “Staan daar nie in die Skrif geskryf nie ‘My tempel sal ’n huis van gebed wees vir al die nasies’? “Maar julle het daarvan ’n rowersnes gemaak!”', 'AFRNLV'),
(45, 11, 18, 'Die priesterhoofde en skrifkenners het hiervan gehoor en allerhande planne begin oorweeg om Jesus uit die weg te ruim. Hulle was immers bang vir Hom en moes daarmee rekening hou dat die massa gaande was oor sy lering.', 'AFRNLV'),
(45, 11, 19, 'Teen die aand het Jesus en sy dissipels die stad verlaat.', 'AFRNLV'),
(45, 11, 20, 'Toe hulle die volgende oggend by die vyeboom verbygaan wat Jesus vervloek het, sien hulle dat dit tot in sy wortels verskrompel het.', 'AFRNLV'),
(45, 11, 21, 'Petrus het onthou wat die vorige dag gebeur het, en sê vir Hom: “Leermeester, die vyeboom wat U vervloek het, het werklikwaar verdor!”', 'AFRNLV'),
(45, 11, 22, 'Jesus het hulle toe geantwoord: “Julle moet geloof hê in God.', 'AFRNLV'),
(45, 11, 23, 'Dit verseker Ek julle, julle kan vir hierdie berg sê: ‘Mag God jou oplig en in die see gooi,’ en dit sal so gebeur. Al wat nodig is, is dat julle regtig sal glo en nie in julle harte twyfel nie.', 'AFRNLV'),
(45, 11, 24, 'Daarom verklaar Ek vir julle, alles wat julle in die gebed vra, sal julle ontvang, mits julle God daarmee vertrou.', 'AFRNLV'),
(45, 11, 25, 'Maar wanneer julle besig is om te bid, vergewe eers enigeen teen wie julle ’n grief koester. Dan sal julle hemelse Vader ook julle oortredings vergewe.”', 'AFRNLV'),
(45, 11, 26, '***', 'AFRNLV'),
(45, 11, 27, 'Teen hierdie tyd het hulle weer in Jerusalem aangekom. Terwyl Jesus op die tempelterrein rondbeweeg, kom die priesterhoofde, die skrifkenners en die familiehoofde na Hom toe', 'AFRNLV'),
(45, 11, 28, 'met die vraag: “Watter soort gesag het jy om mense uit die tempel te jaag? Of wie het aan jou die volmag gegee om hierdie dinge te doen?”', 'AFRNLV'),
(45, 11, 29, 'Jesus het hulle geantwoord: “Ek sal vir julle sê deur watter gesag Ek hier-die dinge doen. Maar dan moet julle eers een vraag beantwoord:', 'AFRNLV'),
(45, 11, 30, 'Kom Johannes se doop van God af, of was dit maar bloot ’n menslike saak?”', 'AFRNLV'),
(45, 11, 31, 'Hulle het toe onder mekaar beraadslaag: “As ons sê dat dit van God af kom, sal Hy sê: ‘Hoekom het julle hom dan nie geglo nie?’', 'AFRNLV'),
(45, 11, 32, 'Maar as ons sê dit was bloot ’n menslike saak, is ons ook in die moeilikheid.” Hulle was bang vir die skare, want almal het geglo dat Johannes ’n profeet was.', 'AFRNLV'),
(45, 11, 33, 'Gevolglik het hulle Jesus toe geantwoord: “Ons weet nie.” Jesus antwoord toe op sy beurt: “Dan gaan Ek julle ook nie sê waar Ek die gesag vandaan kry om so op te tree nie.”', 'AFRNLV'),
(45, 12, 1, 'Toe het Jesus vir hulle begin gelykenisse vertel: Daar was ’n man wat ’n wingerd geplant het. Hy het ’n klipmuur daar rondom gebou, ’n parskuip uitgekap en ’n uitkyktoring opgerig. Toe het hy die wingerd aan boere verhuur en na die buiteland vertrek.', 'AFRNLV'),
(45, 12, 2, 'Met oestyd het hy ’n slaaf na die boere toe gestuur om ’n deel van die druiwe-oes te gaan haal.', 'AFRNLV'),
(45, 12, 3, 'Maar hulle het hom gegryp en geslaan en met leë hande teruggestuur.', 'AFRNLV'),
(45, 12, 4, 'Die eienaar het toe nog ’n slaaf gestuur, maar hulle het dié oor die kop geslaan en beledig.', 'AFRNLV'),
(45, 12, 5, 'Die volgende een het hulle doodgemaak. Hy het nog baie ander gestuur — sommige het hulle geslaan en ander vermoor.', 'AFRNLV'),
(45, 12, 6, 'Uiteindelik was daar nog net een persoon oor — sy seun vir wie hy innig lief was. Einde ten laaste stuur hy hom na hulle toe met die gedagte: “Hulle sal tog sekerlik my seun spaar.”', 'AFRNLV'),
(45, 12, 7, 'Maar toe sê daardie boere vir mekaar: “Hy is mos die erfgenaam. Kom ons maak hom dood, dan is die erfdeel ons s’n.”', 'AFRNLV'),
(45, 12, 8, 'Hulle het hom doodgemaak en sy liggaam buitekant die wingerd weggegooi.', 'AFRNLV'),
(45, 12, 9, '“Wat dink julle sal die eienaar van die wingerd doen?” vra Jesus. “Ek sal vir julle sê: Hy sal kom en hulle om die lewe bring en die wingerd aan ander mense verhuur.', 'AFRNLV'),
(45, 12, 10, 'Julle het tog sekerlik al in die Skrif gelees: ‘Juis daardie klip wat die bouers afgekeur het, Hý het die hoekklip van die gebou geword.', 'AFRNLV'),
(45, 12, 11, 'Dit is die Here wat dit gedoen het en dit is vir ons wonderlik!’”', 'AFRNLV'),
(45, 12, 12, 'Die Joodse leiers wou Jesus toe arresteer, want hulle het besef dat Hy hierdie gelykenis op hulle gemik het. Maar hulle was lugtig vir die skare en het Hom toe daar gelaat en weggegaan.', 'AFRNLV'),
(45, 12, 13, 'Die leiers het ’n aantal Fariseërs en ondersteuners van Herodes gestuur om Jesus in ’n strik te laat trap.', 'AFRNLV'),
(45, 12, 14, 'Hulle kom vra Hom toe: “Leermeester, ons weet hoe absoluut eerlik u is. U ontsien niemand nie, want u word nie beïnvloed deur mense se belangrikheid nie. Inteendeel, u leer mense wat God van ons verwag sonder om doekies om te draai. Sê nou vir ons: Is dit reg om aan die keiser belasting te betaal of nie? Moet ons betaal of nie?”', 'AFRNLV'),
(45, 12, 15, 'Jesus het egter deur hulle onderduimsheid gesien en sê vir hulle: “Hoekom probeer julle My uitvang? Bring vir My ’n Romeinse muntstuk dat Ek daarna kan kyk.”', 'AFRNLV'),
(45, 12, 16, 'Toe hulle dit vir Hom bring, vra Hy vir hulle: “Wie se kop en titel is hierop afgedruk?” Hulle het Jesus geantwoord: “Die keiser s’n.”', 'AFRNLV'),
(45, 12, 17, '“Wel,” het Hy gesê, “gee dan aan die keiser wat hom toekom. Maar gee aan God alles wat Hóm toekom.” Hulle was stomverbaas oor Hom.', 'AFRNLV'),
(45, 12, 18, 'Toe kom die Sadduseërs na Hom toe. Hulle is ’n groep Jode wat die opstanding uit die dood ontken. Hulle vra Hom toe die volgende:', 'AFRNLV'),
(45, 12, 19, '“Leermeester, Moses het vir ons ’n wet gegee wat bepaal dat as iemand sterf en sy vrou kinderloos agterlaat, sy broer met die weduwee moet trou en so vir hom ’n nageslag verwek.', 'AFRNLV'),
(45, 12, 20, 'Nou was daar sewe broers. Die eerste een het getrou en kinderloos gesterf.', 'AFRNLV'),
(45, 12, 21, 'Die tweede een het toe met haar getrou, maar ook kinderloos gesterf. So ook die derde een.', 'AFRNLV'),
(45, 12, 22, 'So het dit aangegaan totdat al sewe gesterf het sonder om kinders agter te laat. Laaste van almal is die vrou ook dood.', 'AFRNLV'),
(45, 12, 23, 'Sê nou vir ons wie se vrou sal sy by die opstanding wees. Al sewe was tog met haar getroud.”', 'AFRNLV'),
(45, 12, 24, 'Jesus het hulle geantwoord: “Julle probleem is dat julle nie die Skrif ken nie. Julle besef ook nie hoe magtig God is nie.', 'AFRNLV'),
(45, 12, 25, 'Want ná die opstanding uit die dood sal daar nie meer huwelike bestaan nie. Mense sal soos engele in die hemel wees.', 'AFRNLV'),
(45, 12, 26, 'En wat die kwessie van die opstanding van die dooies betref — het julle nie raakgelees wat daar in die boek van Moses staan, by die gedeelte oor die brandende doringbos nie? Lank nadat Abraham en Isak en Jakob reeds dood was, het God immers vir Moses gesê: ‘Ek is die God van Abraham en Isak en Jakob.’', 'AFRNLV'),
(45, 12, 27, 'Hy is duidelik die God van lewende mense, nie van dooies nie. Julle is dus totaal verkeerd.”', 'AFRNLV'),
(45, 12, 28, 'Een van die skrifkenners het nadergestaan en geluister na die argument. Beïndruk deur Jesus se goeie antwoord aan die Sadduseërs, vra hy Hom toe: “Watter gebod is die heel belangrikste?”', 'AFRNLV'),
(45, 12, 29, 'Jesus het hom geantwoord: “Die belangrikste gebod is die volgende: ‘Luister, o Israel, die Here ons God is die énigste Here.', 'AFRNLV'),
(45, 12, 30, 'Daarom moet jy die Here jou God liefhê met jou hele hart, met jou ganse siel, met jou totale verstand en met al jou krag.’', 'AFRNLV'),
(45, 12, 31, 'Die tweede gebod is net so belangrik: ‘Jy moet jou naaste liefhê soos jouself.’ Hierdie twee vorm saam die allerbelangrikste opdrag.”', 'AFRNLV'),
(45, 12, 32, 'Die skrifkenner sê toe vir Hom: “Leermeester, u het dit pragtig gestel. U het tereg gesê dat daar net een God is.', 'AFRNLV'),
(45, 12, 33, 'En ek stem volkome saam dat ek Hom moet liefhê met my hele hart, met my volle denke en met al my krag, en my naaste soos myself. Dit is belangriker as al die brandoffers en ander offers.”', 'AFRNLV'),
(45, 12, 34, 'Beïndruk deur die man se insig het Jesus vir hom gesê: “Jy is inderdaad naby aan God se koninkryk!” Hierna het niemand Hom weer met ’n strikvraag in ’n hoek probeer dryf nie.', 'AFRNLV'),
(45, 12, 35, 'Later, toe Jesus besig was om die mense by die tempel te onderrig, het Hy die volgende vraag gestel: “Hoe is dit dan dat die skrifkenners beweer dat die Messias die seun van Dawid is?', 'AFRNLV'),
(45, 12, 36, 'Dawid het tog self deur die Heilige Gees gesê: ‘Die Here het vir my Here gesê: Sit aan my regterhand totdat Ek jou vyande heeltemal aan jou onderwerp het.’', 'AFRNLV'),
(45, 12, 37, '“Dawid noem Hom tog self Here. Hoe kan Hy terselfdertyd sy seun wees?” Die groot skare het dit geniet om na Hom te luister.', 'AFRNLV'),
(45, 12, 38, 'In sy onderrig het Jesus ook nog gesê: “Oppas vir die skrifkenners! Hulle hou daarvan om met swierige klere te paradeer en om op die dorpspleine begroet te word.', 'AFRNLV'),
(45, 12, 39, 'En hoe verlustig hulle hulle nie in die ereplekke in die sinagoges en by feesmaaltye nie!', 'AFRNLV'),
(45, 12, 40, 'Hulle beroof die weduwees skaamteloos van hulle huise en doen vir die skyn lang gebede. Daarom sal hulle ekstra swaar gestraf word.”', 'AFRNLV'),
(45, 12, 41, 'Jesus het regoor die offerkis gaan sit en gekyk hoe die skare hulle geld in die kis gooi. In die proses het baie welgesteldes groot bedrae geld ingegooi.', 'AFRNLV'),
(45, 12, 42, 'Toe kom daar ’n brandarm weduwee en sy gooi net twee klein geldstukkies in.', 'AFRNLV'),
(45, 12, 43, 'Daarop roep Jesus sy dissipels na Hom toe en sê vir hulle: “Weet vir seker, hierdie arm weduwee het meer in die offerkis gegooi as al die ander.', 'AFRNLV'),
(45, 12, 44, 'Julle sien, almal het ingegooi vanuit hulle oorvloed, maar sy het, arm soos sy is, alles ingegooi wat sy gehad het, alles waarvan sy moes lewe.”', 'AFRNLV'),
(45, 13, 1, 'Terwyl Jesus van die tempel af weggaan, sê een van sy dissipels vir Hom: “Leermeester, kyk net na hierdie massiewe klippe in die mure! En die ontsaglike geboue!”', 'AFRNLV'),
(45, 13, 2, 'Daarop het Jesus hom geantwoord: “Hierdie groot geboue wat jy sien, sal so volledig tot op die grond afgebreek word dat daar nie een klip op die ander sal oorbly nie.”', 'AFRNLV'),
(45, 13, 3, 'Later, toe Jesus teen die hang van die Olyfberg regoor die tempel sit, vra Petrus, Jakobus, Johannes en Andreas Hom vertroulik:', 'AFRNLV'),
(45, 13, 4, '“Wanneer sal hierdie dinge gebeur? En watter teken sal daar wees om vir ons te waarsku dat hierdie dinge vervul sal word?”', 'AFRNLV'),
(45, 13, 5, 'Jesus het geantwoord: “Wees versigtig dat niemand julle op ’n dwaalspoor bring nie.', 'AFRNLV'),
(45, 13, 6, 'Baie mense sal in my Naam met die aanspraak kom: ‘Ek is die Messias,’ en hulle sal baie op ’n dwaalspoor bring.', 'AFRNLV'),
(45, 13, 7, 'Wanneer julle van oorloë hoor, hier naby en daar ver, moenie paniekerig word nie. Hierdie dinge is bestem om te gebeur, maar die einde sal nog nie dadelik daarna kom nie.', 'AFRNLV'),
(45, 13, 8, 'Nasies en koninkryke sal teen mekaar oorlog verklaar. Daar sal wydverspreide aardbewings wees; daar sal hongersnood wees. Hierdie dinge sal nog maar net die begin van die swaarkry wees.', 'AFRNLV'),
(45, 13, 9, '“Wees op julle hoede! Hulle sal julle aan die howe uitlewer. Julle sal in die sinagoges geslaan word. En julle sal voor goewerneurs en konings verskyn omdat julle my volgelinge is. Dit sal vir julle ’n geleentheid wees om voor hulle van My te getuig.', 'AFRNLV'),
(45, 13, 10, 'Ja, die Goeie Nuus moet eers verkondig word aan al die nasies.', 'AFRNLV'),
(45, 13, 11, 'Maar wanneer hulle julle voor die owerhede bring, moet julle julle nie bekommer oor wat julle ter verdediging sal sê nie. Sê maar net wat God in daardie uur vir julle sal gee om te sê. Julle sal wel die woorde uitspreek, maar eintlik is dit die Heilige Gees wat deur julle praat.', 'AFRNLV'),
(45, 13, 12, '“Die een broer sal die ander een oorgee om doodgemaak te word en ’n pa sy kind. Kinders sal teen hulle ouers optree en so hulle dood veroorsaak.', 'AFRNLV'),
(45, 13, 13, 'Julle sal deur almal gehaat word omdat julle mý mense is. Maar elkeen wat enduit volhard, sal verlos word.', 'AFRNLV'),
(45, 13, 14, '“Die tyd kom wanneer julle die afskuwelike voorwerp wat verontheiliging veroorsaak op ’n ontoelaatbare plek sal sien staan” — my leser, gee nou spesiale aandag! — “dan moet die mense van Judea na die heuwels toe vlug.', 'AFRNLV'),
(45, 13, 15, 'As jy op jou dakstoep sit, moet jy nie eers ondertoe gaan en in jou huis gaan om in te pak nie.', 'AFRNLV'),
(45, 13, 16, 'As jy buite op die land is, moet jy nie eers omdraai om jou bo-kleed te gryp nie.', 'AFRNLV'),
(45, 13, 17, 'Hoe erg sal dit nie in daardie tyd wees vir vroue wat verwag of wat nog hulle kinders laat drink nie!', 'AFRNLV'),
(45, 13, 18, 'En bid dat dit nie vir julle nodig sal wees om in die winter te vlug nie.', 'AFRNLV'),
(45, 13, 19, 'Dit sal ’n tyd van swaarkry wees, erger as enigiets wat gebeur het sedert God die wêreld gemaak het of wat hierna sal gebeur.', 'AFRNLV'),
(45, 13, 20, 'Om die waarheid te sê, as God nie ingryp en daardie tyd van swaarkry verkort nie, sal niemand dit oorleef nie. Maar ter wille van sy uitverkore mense het Hy die tyd wel verkort.', 'AFRNLV'),
(45, 13, 21, '“As iemand in daardie tyd vir julle sê: ‘Kyk, hiér is die Messias,’ of: ‘Dáár is Hy,’ moenie dit glo nie.', 'AFRNLV'),
(45, 13, 22, 'Daar sal baie vals messiasse en profete na vore kom. Hulle sal tekens en wonders doen om, as dit moontlik was, selfs God se uitverkorenes te probeer mislei.', 'AFRNLV'),
(45, 13, 23, 'Wees op julle hoede. Ek het julle vooraf oor alles gewaarsku.', 'AFRNLV'),
(45, 13, 24, '“In daardie tyd, wanneer die groot swaarkry verby is, sal die son donker word en die maan sal nie meer lig gee nie.', 'AFRNLV'),
(45, 13, 25, 'Die sterre sal van die hemel val en die kragte wat die hemelruim saambind, sal geskud word.', 'AFRNLV'),
(45, 13, 26, '“En dan sal die mense vir My, die Seun van die Mens, in geweldige krag en heerlikheid op die wolke sien kom.', 'AFRNLV'),
(45, 13, 27, 'Dan sal Ek my engele uitstuur om my uitverkorenes uit al vier windstreke bymekaar te maak — ja, vanaf die verste uithoeke van die aarde.', 'AFRNLV'),
(45, 13, 28, '“Leer van die vyeboom hierdie les. Wanneer sy lote reeds begin sag word en sy blare begin stoot, weet julle dat die somer naby is.', 'AFRNLV'),
(45, 13, 29, 'Net so kan julle, wanneer julle hierdie dinge wat Ek beskryf het, sien gebeur, weet dat die einde naby is, voor die deur.', 'AFRNLV'),
(45, 13, 30, 'Ek verseker julle, die mense wat vandag leef, sal nog nie uitgesterf het wanneer al hierdie dinge gebeur nie.', 'AFRNLV'),
(45, 13, 31, 'Selfs al sou die hemel en die aarde ophou bestaan, sal my woorde nog vir altyd vas bly staan.', 'AFRNLV'),
(45, 13, 32, '“Tog ken niemand die presiese datum en tyd wanneer hierdie dinge sal gebeur nie — ook nie die engele in die hemel of selfs die Seun nie. Dit weet net die Vader.', 'AFRNLV'),
(45, 13, 33, 'Omdat julle dan nie weet wanneer die tyd daar is nie, wees oplettend en voortdurend waaksaam.', 'AFRNLV'),
(45, 13, 34, '“Die koms van die Seun van die Mens kan vergelyk word met ’n man wat van sy huis vertrek om op reis te gaan. Hy vertrou sy eiendom aan sy werksmense toe. Vir elkeen het hy instruksies gegee oor die werk wat hy moes doen, maar vir die deurwagter het hy opdrag gegee om noulettend wag te hou.', 'AFRNLV'),
(45, 13, 35, 'Waak julle dan voortdurend, want julle weet nie wanneer die baas van die huis terugkom nie — teen die aand of teen middernag of met hanekraai of vroegdag.', 'AFRNLV'),
(45, 13, 36, 'Moenie dat hy julle aan die slaap kry as hy onverwags opdaag nie.', 'AFRNLV'),
(45, 13, 37, 'Wat Ek vir julle sê, sê Ek vir almal: ‘Bly voortdurend waaksaam!’”', 'AFRNLV'),
(45, 14, 1, 'Dit was twee dae voor die Paasfees en die Fees van die Ongesuurde Brood. Die priesterhoofde en die skrifkenners was nog op soek na ’n geleentheid om Jesus in die geheim te vang en dood te maak.', 'AFRNLV'),
(45, 14, 2, 'Want hulle het saamgestem: “Nie in die openbaar terwyl die skares feesvier nie; anders ontstaan daar oproer onder die volk.”', 'AFRNLV'),
(45, 14, 3, 'Intussen was Jesus in Betanië by die huis van Simon, die man wat van ’n ernstige velsiekte genees is. Tydens die ete kom daar ’n vrou in met ’n albaste fles vol egte, baie duur aromatiese olie. Sy breek toe die seël van die fles en gooi die olie oor Jesus se kop uit.', 'AFRNLV'),
(45, 14, 4, 'Sommige van dié wat saam aan tafel was, was verontwaardig daaroor. “Hoekom hierdie verkwisting van duur olie?” het hulle gesê.', 'AFRNLV'),
(45, 14, 5, '“Ons kon dit vir ’n yslike bedrag verkoop het en die geld vir die armes gegee het.” En hulle het haar uitgetrap.', 'AFRNLV'),
(45, 14, 6, 'Jesus het hulle egter geantwoord: “Laat haar met rus! Waarom maak julle dit vir haar so moeilik? Sy het ’n weldaad aan My gedoen.', 'AFRNLV'),
(45, 14, 7, 'Die armes sal julle altyd by julle hê, en julle kan enige tyd wanneer julle so voel, aan hulle goeddoen. Maar Ek sal nie meer lank by julle wees nie.', 'AFRNLV'),
(45, 14, 8, 'Sy het haar allerbeste vir My gedoen. Sy het my liggaam vooruit gesalf vir my begrafnis.', 'AFRNLV'),
(45, 14, 9, '“Ek verseker julle, waar hierdie Goeie Nuus ook al oor die hele wêreld verkondig word, sal daar ook gepraat word van wat sy gedoen het, en so sal sy vir altyd onthou word!”', 'AFRNLV'),
(45, 14, 10, 'Daarop het Judas Iskariot, een van die twaalf dissipels, na die priesterhoofde toe gegaan om met hulle reëlings te tref oor hoe hy Jesus aan hulle sou uitlewer.', 'AFRNLV'),
(45, 14, 11, 'Toe hulle dit hoor, was hulle verheug en het hulle hom ’n bedrag geld beloof. Hy was toe op die uitkyk na ’n geskikte geleentheid om Jesus aan hulle uit te lewer.', 'AFRNLV'),
(45, 14, 12, 'Op die eerste dag van die Fees van die Ongesuurde Brood — die dag waarop hulle die paaslammers geslag het — sê Jesus se dissipels vir Hom: “Waar wil U hê moet ons vir U die paasete gaan voorberei?”', 'AFRNLV'),
(45, 14, 13, 'Hy stuur toe twee van sy dissipels met die opdrag: “Gaan stad toe. Daar sal julle ’n man sien wat ’n kruik water dra. Gaan agter hom aan', 'AFRNLV'),
(45, 14, 14, 'en waar hy indraai, moet julle vir die huiseienaar sê: ‘Die Leermeester vra: Waar is die gastekamer waar Ek die Paasfees saam met my dissipels kan geniet?’', 'AFRNLV'),
(45, 14, 15, 'Dan sal hy vir julle ’n groot bovertrek wys wat klaar gereed staan. Dáár kan julle vir ons die maaltyd voorberei.”', 'AFRNLV'),
(45, 14, 16, 'Toe het die twee vooruit gegaan stad toe, en hulle het alles presies gekry soos Jesus vir hulle gesê het. En hulle het die paasmaaltyd voorberei.', 'AFRNLV'),
(45, 14, 17, 'Teen die aand het Jesus toe saam met die twaalf dissipels daar aangekom.', 'AFRNLV'),
(45, 14, 18, 'Terwyl hulle besig was om te eet, sê Jesus: “Ek sê nou vir julle, een van julle gaan My uitlewer, een van julle wat nou hier saam met My eet.”', 'AFRNLV'),
(45, 14, 19, 'Geweldig geskok vra hulle toe een vir een vir Hom: “Dit kan tog sekerlik nie ek wees nie?”', 'AFRNLV'),
(45, 14, 20, 'Jesus het hulle geantwoord: “Hy is een van julle twaalf, een wat saam met My sy brood in die bak week.', 'AFRNLV'),
(45, 14, 21, 'Ek, die Seun van die Mens, moet inderdaad sterf soos daar van My geskryf staan, maar dit sal bitter swaar gaan met die man wat My uitlewer. Hy moes liewer nooit gebore gewees het nie!”', 'AFRNLV'),
(45, 14, 22, 'Terwyl hulle besig was om te eet, het Jesus brood geneem en God se seën daarop gevra. Toe breek Hy dit in stukke en gee dit aan sy dissipels met die woorde: “Neem en eet dit. Dit is my liggaam.”', 'AFRNLV'),
(45, 14, 23, 'Hy het ook die beker geneem en God daarvoor gedank. Hy het dit aan hulle gegee en hulle het almal daaruit gedrink.', 'AFRNLV'),
(45, 14, 24, 'Hy sê toe vir hulle: “Dit is my bloed wat die verbond tussen God en sy volk verseël. Dit word vir baie vergiet.', 'AFRNLV'),
(45, 14, 25, 'Ek verklaar nou hier plegtig dat Ek nie weer wyn sal drink nie tot op daardie dag wanneer Ek opnuut die feeswyn sal drink in die koninkryk van God.”', 'AFRNLV'),
(45, 14, 26, 'Hulle het toe die loflied gesing en uitgegaan na die Olyfberg toe.', 'AFRNLV'),
(45, 14, 27, 'Jesus sê toe vir hulle: “Julle gaan almal julle rug op My draai. Daar staan immers geskryf: ‘Ek sal die skaapwagter doodmaak, en die skape sal uitmekaargejaag word.’', 'AFRNLV'),
(45, 14, 28, '“Maar nadat Ek uit die dood opgewek is, sal Ek vooruit na Galilea toe gaan en daar vir julle wag.”', 'AFRNLV'),
(45, 14, 29, 'Petrus verseker Hom toe: “Al draai almal hulle rug op U — ék sal dit nie doen nie!”', 'AFRNLV'),
(45, 14, 30, 'Jesus antwoord hom: “Glo My, Petrus, vannag nog, voor die tweede kraai van die haan, sal jy drie keer ontken dat jy my dissipel is.”', 'AFRNLV'),
(45, 14, 31, 'Maar Petrus het heftig aanhou sê: “Al moet ek saam met U sterf — ek sal U beslis nooit verloën nie!” En almal van hulle het dit beaam.', 'AFRNLV'),
(45, 14, 32, 'Hulle kom toe by ’n plek met die naam Getsemane, en Jesus sê vir sy dissipels: “Sit julle hier terwyl Ek gaan bid.”', 'AFRNLV'),
(45, 14, 33, 'Daarop neem Hy Petrus en Jakobus en Johannes saam met Hom. Toe pak ’n geweldige ontsteltenis en benoudheid Hom', 'AFRNLV'),
(45, 14, 34, 'en Hy sê vir hulle: “Ek is benoud tot sterwens toe! Bly hier en waak!”', 'AFRNLV'),
(45, 14, 35, 'Hy het toe ’n entjie verder gegaan en op die grond neergeval en gebid dat, as dit moontlik was, die verskriklike uur wat aan die kom was, by Hom sou verbygaan.', 'AFRNLV'),
(45, 14, 36, '“ Abba ”— dit beteken Vader — het Hy gebid, “vir U is alles moontlik. Neem tog hierdie beker van lyding van My weg. Maar doen nogtans nie wat Ék wil nie, maar wat Ú wil.”', 'AFRNLV'),
(45, 14, 37, 'Hy kom toe terug by die dissipels en kry hulle aan die slaap. Hy sê vir Petrus: “Simon, slaap jy werklikwaar? Kon jy nie een uur waak nie?', 'AFRNLV'),
(45, 14, 38, 'Wees waaksaam en bid. Anders sal die versoeking vir julle te sterk word. ’n Mens se gees is wel gewillig, maar jou liggaam hou nie altyd by nie.”', 'AFRNLV'),
(45, 14, 39, 'Hy het toe weer weggegaan en dieselfde gebed gebid.', 'AFRNLV'),
(45, 14, 40, 'Toe Hy weer terugkom, kry Hy hulle weer aan die slaap, want hulle was so vaak dat hulle hulle oë net nie kon oophou nie. Hulle was te verleë om Hom te antwoord.', 'AFRNLV'),
(45, 14, 41, 'Toe Hy die derde keer by hulle terugkom, sê Hy vir hulle: “Slaap en rus julle nog steeds? Dis nou genoeg! Die tyd het aangebreek. Ek, die Seun van die Mens, word nou oorgegee in die hande van slegte mense.', 'AFRNLV'),
(45, 14, 42, 'Staan op, ons moet gaan. Kyk, my verraaier is hier.”', 'AFRNLV'),
(45, 14, 43, 'Dadelik hierna — Jesus was nog besig om te praat — kom Judas, een van die twaalf dissipels, daar aan met ’n groot klomp mense gewapen met swaarde en knuppels. Hulle is gestuur deur die priesterhoofde, die skrifkenners en die familiehoofde.', 'AFRNLV'),
(45, 14, 44, 'Sy verraaier het reeds vooraf vir hulle ’n uitkenningsteken gegee met die woorde: “Die een wat ek met ’n soen sal groet, dit is hý. Arresteer hom en vat hom onder bewaking weg.”', 'AFRNLV'),
(45, 14, 45, 'Hy het toe direk na Jesus toe gekom en gesê: “Leermeester,” en Hom gesoengroet.', 'AFRNLV'),
(45, 14, 46, 'Toe het die ander Hom gegryp en gearresteer.', 'AFRNLV'),
(45, 14, 47, 'Maar een van die omstanders het ’n swaard getrek, dit geswaai en die slaaf van die hoofpriester se oor afgekap.', 'AFRNLV'),
(45, 14, 48, 'Toe vra Jesus vir hulle: “Is Ek dan ’n gevaarlike krimineel dat julle My met swaarde en knuppels kom vang?', 'AFRNLV'),
(45, 14, 49, 'Hoekom het julle My nie gearresteer toe Ek dag vir dag by die tempel gesit en onderrig gee het nie? Maar hierdie dinge gebeur sodat wat in die Skrif staan, vervul kan word.”', 'AFRNLV'),
(45, 14, 50, 'Dit was toe dat almal Jesus net daar gelos het en gemaak het dat hulle wegkom.', 'AFRNLV'),
(45, 14, 51, 'Daar was ook ’n jong man wat saam met Jesus na die tuin gekom het. Hy het net ’n naghemp om sy lyf gehad. Hulle probeer hom toe ook vang,', 'AFRNLV'),
(45, 14, 52, 'maar hy het die naghemp net daar in hulle grypende hande gelos en kaal weggehardloop.', 'AFRNLV'),
(45, 14, 53, 'Hulle het Jesus toe na die hoofpriester se woning toe gebring, waar al die priesterhoofde, die familiehoofde en die skrifkenners bymekaargekom het.', 'AFRNLV'),
(45, 14, 54, 'Intussen het Petrus Hom op ’n veilige afstand gevolg tot in die binnehof van die hoofpriester se woning. Hy het ’n ruk lank daar by die dienspersoneel gesit en hom by die vuur warm gemaak.', 'AFRNLV'),
(45, 14, 55, 'Binne die huis het die priesterhoofde, en trouens die hele Joodse Raad, getuienis teen Jesus probeer verkry wat tot sy doodstraf sou kon lei, maar hulle kon niks vind nie.', 'AFRNLV'),
(45, 14, 56, 'Daar het inderdaad baie gekom om vals getuienis teen Hom af te lê, maar hulle het mekaar weerspreek.', 'AFRNLV'),
(45, 14, 57, 'Daar staan toe sekere persone op wat bedrieglik die volgende teen Hom getuig:', 'AFRNLV'),
(45, 14, 58, '“Ons het hierdie man hoor sê: ‘Ek sal hierdie tempel wat met mensehande gebou is, afbreek en in drie dae sal Ek ’n ander een oprig wat sonder mensehande gebou is.’”', 'AFRNLV'),
(45, 14, 59, 'Maar selfs só het hulle getuienis nie geklop nie.', 'AFRNLV'),
(45, 14, 60, 'Toe staan die hoofpriester in die vergadering op en vra vir Jesus: “Het jy geen verweer teen hierdie getuienis wat hulle teen jou inbring nie?”', 'AFRNLV'),
(45, 14, 61, 'Maar Jesus het net bly swyg. Hy het hulle glad nie geantwoord nie. Die hoofpriester vra toe nog ’n keer vir Hom: “Is jy die Messias, die Seun van die lofwaardige God?”', 'AFRNLV'),
(45, 14, 62, 'Jesus se antwoord was: “Ja, Ek is, en julle sal vir My, die Seun van die Mens, sien sit aan die regterhand van God, die Magtige, en hoe Ek terugkom met die wolke van die hemel.”', 'AFRNLV'),
(45, 14, 63, 'Toe skeur die hoofpriester sy klere uit verontwaardiging en sê: “Watter ander getuies het ons nog nodig?', 'AFRNLV'),
(45, 14, 64, 'Julle het sy godslastering gehoor! Wat is julle bevinding?” Hulle het eenparig verklaar: “Hy is skuldig. Hy verdien die doodstraf.”', 'AFRNLV'),
(45, 14, 65, 'Sommige het op Hom begin spoeg en Hom geblinddoek. Daarna het hulle Hom met die vuis geslaan en vir Hom gesê: “Profeteer ’n slag!” Selfs die dienspersoneel het Hom in die gesig geklap toe hulle Hom wegvat.', 'AFRNLV'),
(45, 14, 66, 'Petrus was nog steeds onder in die binnehof. Een van die diensmeisies wat vir die hoofpriester gewerk het, kom toe daar aan', 'AFRNLV'),
(45, 14, 67, 'en sien vir Petrus waar hy hom by die vuur warm maak. Sy kyk toe stip na hom en sê: “Jy was mos ook saam met Jesus die Nasarener.”', 'AFRNLV'),
(45, 14, 68, 'Hy het dit egter ontken en gesê: “Ek weet glad nie waarvan jy praat nie.” Hy staan toe verder weg na die voorportaal se kant toe. Net op daardie oomblik kraai daar toe ’n haan.', 'AFRNLV'),
(45, 14, 69, 'Die diensmeisie kyk toe na hom en begin weer vir dié wat daar rondstaan, sê: “Hierdie man is ook een van hulle!”', 'AFRNLV'),
(45, 14, 70, 'Petrus het dit weer ontken. ’n Klein rukkie later sê dié wat daar rondstaan vir Petrus: “Jy is definitief een van hulle. Jy is ook ’n Galileër.”', 'AFRNLV'),
(45, 14, 71, 'Petrus het hewig begin vloek en sweer: “Die Here weet, ek ken hierdie man van wie julle praat, glad nie!”', 'AFRNLV'),
(45, 14, 72, 'Direk daarna het die haan vir die tweede keer gekraai. Dit het Petrus toe bygeval dat Jesus vir hom gesê het: “Voordat die haan twee keer kraai, sal jy drie keer ontken dat jy my dissipel is.” Toe het hy in trane uitgebars.', 'AFRNLV'),
(45, 15, 1, 'Pas vroegoggend het die priesterhoofde saam met die familiehoofde en die skrifkenners — trouens, die volle Sanhedrin — tot ’n besluit gekom. Hulle het Jesus geboei en toe aan Pilatus, die Romeinse goewerneur, oorhandig.', 'AFRNLV'),
(45, 15, 2, 'Pilatus het Jesus begin ondervra: “Is jy die Koning van die Jode?” Jesus het hom geantwoord: “Ja, dit is soos u sê.”', 'AFRNLV'),
(45, 15, 3, 'Die priesterhoofde het baie beskuldigings teen Jesus ingebring.', 'AFRNLV'),
(45, 15, 4, 'Pilatus het weer ’n vraag aan Hom gestel: “Antwoord jy dan niks nie? Wat van al hierdie beskuldigings teen jou?”', 'AFRNLV'),
(45, 15, 5, 'Maar tot Pilatus se verbasing het Jesus op geen enkele beskuldiging gereageer nie.', 'AFRNLV'),
(45, 15, 6, 'Die goewerneur was gewoond om elke jaar tydens Paasfees een gevangene vir die volk vry te laat — dié een waarvoor hulle gevra het.', 'AFRNLV'),
(45, 15, 7, 'Een van die destydse gevangenes was Barabbas. Hy was saam met ander veroordeel weens ’n moord wat hulle tydens ’n opstand gepleeg het.', 'AFRNLV'),
(45, 15, 8, 'Die skare het oproerig geword en van Pilatus begin eis om soos gewoonlik ’n gevangene vry te laat.', 'AFRNLV'),
(45, 15, 9, '“Moet ek vir julle die Koning van die Jode vrylaat?” vra hy hulle toe —', 'AFRNLV'),
(45, 15, 10, 'hy het immers besef dat die priesterhoofde Jesus uit naywer laat arresteer het.', 'AFRNLV'),
(45, 15, 11, 'In hierdie stadium het die priesterhoofde die skare egter aangehits om te vra dat hy liewer Barabbas vir hulle moes vrylaat.', 'AFRNLV'),
(45, 15, 12, 'Pilatus het toe weer vir hulle gevra: “Maar as ek Barabbas vrylaat, wat moet ek dan doen met hierdie mens wat julle die Koning van die Jode noem?”', 'AFRNLV'),
(45, 15, 13, 'Hulle het teruggeskree: “Kruisig hom!”', 'AFRNLV'),
(45, 15, 14, '“Hoekom dan?” het Pilatus by hulle aangedring. “Watter misdaad het hy gepleeg?” Maar die skare het al hoe harder geskree: “Kruisig hom!”', 'AFRNLV'),
(45, 15, 15, 'Omdat Pilatus die skare graag hulle sin wou gee, het hy toe vir Barabbas vrygelaat, maar vir Jesus het hy aan die soldate oorgegee om Hom met gésels te slaan en daarna te kruisig.', 'AFRNLV'),
(45, 15, 16, 'Die soldate het Jesus toe na hulle hoofkwartier gebring. Toe roep hulle die hele regiment bymekaar en', 'AFRNLV'),
(45, 15, 17, 'trek vir Hom ’n pers mantel aan. Hulle vleg toe ook ’n kroon van dorings en sit dit op sy kop.', 'AFRNLV'),
(45, 15, 18, 'Daarop begin hulle Hom salueer met die woorde: “Ons groet u, o Koning van die Jode!”', 'AFRNLV'),
(45, 15, 19, 'Hulle slaan Hom toe met ’n riet teen sy kop, spoeg op Hom en maak kniebuigings asof hulle eer aan Hom wil betoon.', 'AFRNLV'),
(45, 15, 20, 'Toe hulle moeg geword het om die spot met Hom te dryf, het hulle die pers mantel uitgetrek en Hom weer sy eie klere aangetrek. Toe vat hulle Hom weg om Hom te gaan kruisig.', 'AFRNLV'),
(45, 15, 21, '’n Man met die naam Simon, wat van Sirene afkomstig was, kom toe juis van buite die stad af by hulle verby — hy was die pa van Aleksander en Rufus. Die soldate kommandeer hom toe op om Jesus se kruis te dra.', 'AFRNLV'),
(45, 15, 22, 'Toe bring hulle Hom na ’n plek met die naam Golgota — dit beteken Kopbeenplek.', 'AFRNLV'),
(45, 15, 23, 'Hulle wou Hom toe wyn wat met mirre gekruie was, gee om te drink, maar Hy wou dit nie neem nie.', 'AFRNLV'),
(45, 15, 24, 'Daarna het hulle Hom gekruisig. Hulle het sy klere verdeel deur met dobbelsteentjies daaroor te beslis.', 'AFRNLV'),
(45, 15, 25, 'Dit was nege-uur die môre toe hulle Hom gekruisig het.', 'AFRNLV'),
(45, 15, 26, '’n Plakkaat bokant Jesus se kop het die rede vir sy veroordeling uitgespel: “Die Koning van die Jode.”', 'AFRNLV'),
(45, 15, 27, 'Saam met Hom het hulle ook twee kriminele gekruisig, een aan elke kant.', 'AFRNLV'),
(45, 15, 28, '***', 'AFRNLV'),
(45, 15, 29, 'Die verbygangers het net spottend hulle koppe geskud en Hom toegesnou: “Ha-ha, jy kan mos die tempel afbreek en dit weer in drie dae opbou!', 'AFRNLV'),
(45, 15, 30, 'Red jouself nou, en kom van die kruis af!”', 'AFRNLV'),
(45, 15, 31, 'Die priesterhoofde en die skrifkenners het ook onder mekaar met Jesus gespot en gesê: “Foeitog, hy het ander gered, maar hy kan homself nie red nie.', 'AFRNLV'),
(45, 15, 32, 'Hy is dan glo die Messias, die Koning van Israel. Laat hy nou afkom van die kruis! Dan sal ons sien en glo!” Selfs die kriminele wat saam met Hom gekruisig is, het Hom beledig.', 'AFRNLV'),
(45, 15, 33, 'Om twaalfuur het dit oor die hele land donker geword tot drie-uur daardie middag.', 'AFRNLV'),
(45, 15, 34, 'Dit was toe dat Jesus baie hard uitgeskreeu het: “Eloï, Eloï, lemá sabagtani?” As ’n mens dit vertaal, beteken dit: “My God, my God, hoekom het U My verlaat?”', 'AFRNLV'),
(45, 15, 35, 'Party van die omstanders het dit misverstaan en gedink Hy roep die profeet Elia.', 'AFRNLV'),
(45, 15, 36, 'Toe hardloop iemand, maak ’n spons vol suur wyn, sit dit op ’n riet en gee dit vir Hom om te drink. Hy sê toe: “Wag, kom ons kyk of Elia hom kom afhaal!”', 'AFRNLV'),
(45, 15, 37, 'Maar Jesus het hard uitgeroep en sy laaste asem uitgeblaas.', 'AFRNLV'),
(45, 15, 38, 'Daarna het die swaar gordyn in die tempel in twee geskeur, van bo tot onder.', 'AFRNLV'),
(45, 15, 39, 'Toe die Romeinse offisier oor honderd wat reg voor Hom gestaan het, Jesus só sien sterf, was sy woorde: “Waarlikwaar, hierdie man was die Seun van God!”', 'AFRNLV'),
(45, 15, 40, 'Daar was ook vroue wat alles op ’n afstand dopgehou het, onder andere Maria Magdalena, Maria — die ma van Jakobus junior en Joses — en Salome.', 'AFRNLV'),
(45, 15, 41, 'Hulle was volgelinge van Jesus en het vir Hom gesorg toe Hy in Galilea was. Baie ander vroue wat saam met Jesus Jerusalem toe gekom het, was ook daar.', 'AFRNLV'),
(45, 15, 42, 'Dit alles het gebeur op die Vrydag, die dag van die voorbereiding vir die Sabbat. Omdat dit reeds amper aand was,', 'AFRNLV'),
(45, 15, 43, 'het Josef van Arimatea, ’n geëerde raadslid, ’n man wat self verlang het na die begin van God se koningsheerskappy, moed bymekaargeskraap om na Pilatus toe te gaan en te vra of hy Jesus se liggaam kon kry.', 'AFRNLV'),
(45, 15, 44, 'Pilatus kon nie glo dat Jesus al dood was nie. Hy laat toe die offisier roep en vra hom of Jesus al lankal gesterf het.', 'AFRNLV'),
(45, 15, 45, 'Toe die offisier dit bevestig, het Pilatus Jesus se liggaam goedgunstiglik vir Josef gegee.', 'AFRNLV'),
(45, 15, 46, 'Josef het ’n lang strook linne gekoop, Jesus van die kruis gaan afhaal, Hom in die linne toegedraai en in ’n graf neergelê wat in die rots uitgekap was. Toe het hy ’n klip voor die ingang van die graf gerol.', 'AFRNLV'),
(45, 15, 47, 'Maria Magdalena en Maria, die ma van Joses, het gestaan en toekyk waar Jesus neergelê word.', 'AFRNLV'),
(45, 16, 1, 'Die volgende aand, toe die Sabbat verby was, het Maria Magdalena en Maria, Jakobus se ma, en Salome aromatiese olie gaan koop om Jesus se liggaam daarmee te behandel.', 'AFRNLV'),
(45, 16, 2, 'Baie vroeg Sondagmôre, net toe die son opkom, kom hulle by die graf aan.', 'AFRNLV'),
(45, 16, 3, 'Op pad soontoe het hulle nog onder mekaar gewonder wie die klip voor die ingang van die graf vir hulle sou wegrol.', 'AFRNLV'),
(45, 16, 4, 'Maar toe hulle daar aankom en opkyk, sien hulle dat die klip — dit was ’n baie groot een — reeds weggerol was.', 'AFRNLV'),
(45, 16, 5, 'Hulle gaan toe in die graf in en daar op die regterkant sien hulle ’n jong man in wit klere sit. Hulle was heeltemal verskrik.', 'AFRNLV'),
(45, 16, 6, 'Hy sê toe vir hulle: “Moenie so skrik nie. Julle soek vir Jesus van Nasaret, die Een wat gekruisig is. Hy is nie hier nie. Hy is opgewek uit die dood! Kyk, hier is die plek waar hulle sy liggaam neergelê het.', 'AFRNLV'),
(45, 16, 7, 'Maar gaan sê julle vir sy dissipels, Petrus ingesluit: Hy gaan julle solank vooruit na Galilea toe. Julle sal Hom dáár sien soos Hy vir julle gesê het.”', 'AFRNLV'),
(45, 16, 8, 'Die vroue het toe van die graf af weggevlug, want hulle was vol vrees en ontsteltenis. Hulle het egter vir niemand iets gesê nie, want hulle was bang. Maar die vroue het hierdie opdragte kortliks aan Petrus en dié by hom vertel. Hierna het Jesus hulle self van die ooste tot die weste uitgestuur met die heilige en onfeilbare boodskap wat ewige verlossing skenk. Amen.', 'AFRNLV'),
(45, 16, 9, 'Dit was vroeg die Sondagmôre wat Jesus uit die dood opgestaan het. Hy het eerste verskyn aan Maria Magdalena, uit wie Hy sewe duiwels gedryf het.', 'AFRNLV'),
(45, 16, 10, 'Sy het dit toe gaan vertel aan die dissipels wat besig was om te rou en te huil.', 'AFRNLV'),
(45, 16, 11, 'Maar toe hulle hoor dat Hy lewe en dat sy Hom gesien het, wou hulle haar nie glo nie.', 'AFRNLV'),
(45, 16, 12, 'Daarna het Hy in ’n ander gedaante aan twee van hulle verskyn wat van Jerusalem op pad was na die platteland.', 'AFRNLV'),
(45, 16, 13, 'Hulle het toe teruggegaan en dit vir die ander dissipels vertel, maar dié het selfs vir hulle nie geglo nie.', 'AFRNLV'),
(45, 16, 14, 'Nog later het Hy aan die elftal self verskyn terwyl hulle besig was om saam te eet. Hy het hulle aangespreek oor hulle ongeloof — hulle koppige onwilligheid om dié te glo wat Hom ná sy opstanding gesien het.', 'AFRNLV'),
(45, 16, 15, 'Toe het Hy hulle beveel: “Gaan die hele wêreld in en verkondig die Goeie Nuus aan almal, oral.', 'AFRNLV'),
(45, 16, 16, 'Elkeen wat glo en gedoop word, sal verlos word. Maar elkeen wat nie glo nie, sal veroordeel word.', 'AFRNLV'),
(45, 16, 17, 'Hierdie is die wondertekens wat dié sal beleef wat glo: Hulle sal duiwels in my Naam uitdryf, en hulle sal in nuwe tale praat.', 'AFRNLV'),
(45, 16, 18, 'Hulle sal slange ongedeerd kan hanteer en as hulle iets giftigs drink, sal dit hulle nie affekteer nie. Hulle sal siekes die hande oplê, en hulle sal gesond word.”', 'AFRNLV'),
(45, 16, 19, 'Nadat die Here Jesus klaar met hulle gepraat het, is Hy in die hemel opgeneem en het Hy op die ereplek aan God se regterhand gaan sit.', 'AFRNLV'),
(45, 16, 20, 'Die dissipels het toe die Goeie Nuus oral gaan verkondig, en die Here het saam met hulle gewerk en hulle boodskap bevestig deur die wondertekens wat daarmee gepaardgegaan het.', 'AFRNLV'),
(46, 1, 1, 'Hooggeagte Teofilus: Baie mense het probeer om ’n verhaal op te stel oor die dinge wat onder ons gebeur het.', 'AFRNLV'),
(46, 1, 2, 'Hulle het as inligtingsbron die verhale gebruik wat die eerste ooggetuies en dienaars van die Woord aan ons oorgelewer het.', 'AFRNLV'),
(46, 1, 3, 'Nadat ek al hierdie verhale van voor af noukeurig ondersoek het, het ek besluit om ’n getroue samevatting daarvan vir u neer te skryf.', 'AFRNLV'),
(46, 1, 4, 'Dit is om u te verseker van die betroubaarheid van alles wat u geleer is.', 'AFRNLV'),
(46, 1, 5, 'Dit het alles begin by ’n Joodse priester, Sagaria, gedurende die tyd toe Herodes koning van Judea was. Hy was lid van die diensgroep van Abia. Sy vrou, Elisabet, het ook uit die priesterlyn van Aäron afgestam.', 'AFRNLV'),
(46, 1, 6, 'Sagaria en Elisabet het reg gelewe voor God: hulle het al die Here se bevele en voorskrifte nagekom.', 'AFRNLV'),
(46, 1, 7, 'Hulle het nie kinders gehad nie omdat Elisabet onvrugbaar was en hulle albei al oud was.', 'AFRNLV'),
(46, 1, 8, 'Eendag was Sagaria besig om God in die tempel te dien, want sy diensgroep was dié week aan diens.', 'AFRNLV'),
(46, 1, 9, 'Volgens die gewoonte van priesters is hy deur die lot aangewys om die heiligdom in te gaan en wierook op die altaar te brand.', 'AFRNLV'),
(46, 1, 10, 'Terwyl die wierook gebrand het, het ’n groot skare buite gestaan en bid.', 'AFRNLV'),
(46, 1, 11, 'Terwyl Sagaria in die heiligdom was, verskyn ’n engel van die Here aan hom, regs van die wierookaltaar.', 'AFRNLV'),
(46, 1, 12, 'Sagaria het hom lam geskrik toe hy die engel sien.', 'AFRNLV'),
(46, 1, 13, 'Maar die engel sê: “Moenie bang wees nie, Sagaria, want God het jou gebed gehoor en jou vrou, Elisabet, sal vir jou ’n seun skenk, en jy moet hom Johannes noem.', 'AFRNLV'),
(46, 1, 14, 'Julle sal vreugde en jubelende blydskap hê en baie mense sal saam met julle bly wees oor sy geboorte,', 'AFRNLV'),
(46, 1, 15, 'want hy sal groot wees in die oë van die Here. Hy moet nooit aan wyn of sterk drank raak nie en hy sal nog voor sy geboorte met die Heilige Gees vervul wees.', 'AFRNLV'),
(46, 1, 16, 'Hy sal baie Israeliete oortuig om om te draai na die Here hulle God toe.', 'AFRNLV'),
(46, 1, 17, 'Hy sal die gees en krag hê van Elia, die profeet van ouds, om voor die Here uit te gaan, om pa’s met hulle kinders te versoen, om ongehoorsames op die regte pad te bring en om só vir die koms van die Here ’n volk gereed te maak.”', 'AFRNLV'),
(46, 1, 18, 'Sagaria sê toe vir die engel: “Hoe sal ek weet dat dié dinge gaan gebeur? Ek is al ’n ou man en my vrou is ook al op gevorderde leeftyd.”', 'AFRNLV'),
(46, 1, 19, 'Toe sê die engel: “Ek is Gabriël. Ek staan in God se eie teenwoordigheid. Hy het my gestuur om die goeie nuus aan jou te bring!', 'AFRNLV'),
(46, 1, 20, 'En omdat jy nie geglo het wat ek sê nie, sal jy nie kan praat nie, totdat die kind gebore is. Want my woorde sal op die bestemde tyd beslis waar word.”', 'AFRNLV'),
(46, 1, 21, 'Intussen het die mense vir Sagaria gewag om uit te kom, en hulle het begin wonder waarom hy so lank in die tempel bly.', 'AFRNLV'),
(46, 1, 22, 'Toe hy uiteindelik uit die tempel kom, kon hy nie met hulle praat nie. Hulle het afgelei dat hy ’n gesig in die tempel gesien het. Hy het aanmekaar vir hulle beduie en stom gebly.', 'AFRNLV'),
(46, 1, 23, 'Hy het by die tempel gebly totdat sy diensbeurt om was, en toe is hy huis toe.', 'AFRNLV'),
(46, 1, 24, 'Kort daarna het sy vrou, Elisabet, swanger geword en sy het vir vyf maande in afsondering gegaan.', 'AFRNLV'),
(46, 1, 25, '“Hoe goed is die Here!” het sy uitgeroep. “Hy het die skande van my kinderloosheid van my af weggevat!”', 'AFRNLV'),
(46, 1, 26, 'Toe Elisabet ses maande swanger was, het God die engel Gabriël na Nasaret, ’n dorp in Galilea, gestuur', 'AFRNLV'),
(46, 1, 27, 'na ’n jong meisie met die naam Maria. Sy was verloof aan ’n man met die naam Josef, ’n afstammeling van koning Dawid.', 'AFRNLV'),
(46, 1, 28, 'Gabriël het aan haar verskyn en gesê: “Ek groet jou, geseënde vrou! Die Here is met jou!”', 'AFRNLV'),
(46, 1, 29, 'Verward en ontsteld het Maria gewonder wat die engel se begroeting kon beteken.', 'AFRNLV'),
(46, 1, 30, '“Moenie bang wees nie, Maria,” het die engel gesê, “want God het besluit om jou te seën!', 'AFRNLV'),
(46, 1, 31, 'Jy sal swanger word en ’n seun hê en jy moet Hom Jesus noem.', 'AFRNLV'),
(46, 1, 32, 'Hy sal groot wees en die Seun van die Allerhoogste genoem word. En die Here God sal Hom die troon van sy voorvader Dawid gee.', 'AFRNLV'),
(46, 1, 33, 'Hy sal vir ewig oor Israel regeer; en sy koningsheerskappy sal nooit eindig nie!”', 'AFRNLV'),
(46, 1, 34, 'Maria het vir die engel gevra: “Maar hoe kan ek ’n kind hê? Ek was nog nooit by ’n man nie.”', 'AFRNLV'),
(46, 1, 35, 'Die engel het geantwoord: “Die Heilige Gees sal oor jou kom en die krag van die Allerhoogste sal jou toevou. Daarom sal die kind wat gebore word, heilig en die Seun van God genoem word.', 'AFRNLV'),
(46, 1, 36, 'Meer nog, jou familielid Elisabet het in haar gevorderde ouderdom swanger geword! Mense het altyd gesê sy is onvrugbaar, maar sy is al in haar sesde maand,', 'AFRNLV'),
(46, 1, 37, 'want niks is onmoontlik vir God nie.”', 'AFRNLV'),
(46, 1, 38, 'Maria het geantwoord: “Ek is die Here se dienares en gewillig om te aanvaar wat Hy ook al wil hê. Mag alles wat jy gesê het, waar word.” Toe het die engel weggegaan.', 'AFRNLV'),
(46, 1, 39, '’n Paar dae later het Maria haastig na die heuwelland van Judea vertrek, na die dorp waar Sagaria gewoon het.', 'AFRNLV'),
(46, 1, 40, 'Sy is die huis in en het vir Elisabet gegroet.', 'AFRNLV'),
(46, 1, 41, 'Met die geluid van Maria se groet, het die kindjie in Elisabet se skoot beweeg en Elisabet is met die Heilige Gees vervul.', 'AFRNLV'),
(46, 1, 42, 'Sy het met ’n harde stem teenoor Maria uitgeroep: “Jy is bo alle ander vroue deur God geseën, en jou kind is geseënd.', 'AFRNLV'),
(46, 1, 43, 'Wat ’n eer is dit dat die ma van my Here my besoek!', 'AFRNLV'),
(46, 1, 44, 'Toe jy ingekom en my gegroet het, het my kindjie van vreugde beweeg die oomblik toe ek jou stem hoor!', 'AFRNLV'),
(46, 1, 45, 'Jy is geseënd omdat jy vertrou het dat die Here sal doen wat Hy gesê het.”', 'AFRNLV'),
(46, 1, 46, 'Maria het geantwoord: “Ek prys die Here.', 'AFRNLV'),
(46, 1, 47, 'Ek juig in God my Verlosser!', 'AFRNLV'),
(46, 1, 48, 'Want Hy het omgesien na sy nederige diensmeisie, en nou sal geslag na geslag my geseënd noem.', 'AFRNLV'),
(46, 1, 49, 'Want Hy, die magtige Een, het groot dinge vir my gedoen. Heilig is sy Naam!', 'AFRNLV'),
(46, 1, 50, 'Sy ontferming strek van geslag tot geslag oor almal wat Hom eer.', 'AFRNLV'),
(46, 1, 51, 'Sy kragtige arm doen geweldige dinge! Hy verstrooi die trotse en hooghartige mense!', 'AFRNLV'),
(46, 1, 52, 'Hy het prinse onttroon en nederiges verhef.', 'AFRNLV'),
(46, 1, 53, 'Hy het dié wat gebrek ly, met goeie dinge versadig, en die rykes met leë hande weggestuur.', 'AFRNLV'),
(46, 1, 54, 'Hy het sy dienaar Israel gehelp! Hy het nie sy belofte vergeet om ontferming te bewys nie.', 'AFRNLV'),
(46, 1, 55, 'Want Hy het ons voorvaders beloof — vir Abraham en sy kinders — om vir altyd goed te wees teenoor hulle.”', 'AFRNLV'),
(46, 1, 56, 'Maria het omtrent drie maande by Elisabet gebly en toe is sy huis toe.', 'AFRNLV'),
(46, 1, 57, 'Toe die tyd aangebreek het vir Elisabet se kind om gebore te word, het sy ’n seun in die wêreld gebring.', 'AFRNLV'),
(46, 1, 58, 'Die nuus het vinnig onder haar bure en familie versprei dat die Here Hom oor haar ontferm het en almal was saam met haar bly.', 'AFRNLV'),
(46, 1, 59, 'Toe die kindjie agt dae oud was, het al die familie en vriende bymekaargekom vir sy besnydenis. Hulle wou hom Sagaria noem, na sy pa.', 'AFRNLV'),
(46, 1, 60, 'Maar Elisabet het gesê: “Nee! Sy naam is Johannes!”', 'AFRNLV'),
(46, 1, 61, '“Maar daar is dan niemand in jou familie met die naam nie,” het hulle gesê.', 'AFRNLV'),
(46, 1, 62, 'Met gebare vra hulle toe die kindjie se pa.', 'AFRNLV'),
(46, 1, 63, 'Daarop beduie hy dat ’n skryfbordjie gebring moet word, en tot almal se verbasing skryf hy: “Sy naam is Johannes!”', 'AFRNLV'),
(46, 1, 64, 'Hy kon dadelik weer praat, en hy het God onmiddellik begin prys.', 'AFRNLV'),
(46, 1, 65, 'Die hele buurt is met ontsag vervul en die nuus oor wat gebeur het, het oral deur die Judese heuwelland versprei.', 'AFRNLV'),
(46, 1, 66, 'Almal wat daarvan gehoor het, het daaroor nagedink en gevra: “Wat sal eendag van hierdie kindjie word?” Want die hand van die Here was duidelik op hom.', 'AFRNLV'),
(46, 1, 67, 'Sy pa, Sagaria, is hierna met die Heilige Gees vervul en het as profeet gesê:', 'AFRNLV'),
(46, 1, 68, '“Prys die Here, die God van Israel, want Hy het sy volk opgesoek en hulle gered.', 'AFRNLV'),
(46, 1, 69, 'Hy het vir ons ’n magtige Redder gestuur uit die koninklike geslag van sy dienaar Dawid,', 'AFRNLV'),
(46, 1, 70, 'soos Hy lank gelede deur sy heilige profete beloof het.', 'AFRNLV'),
(46, 1, 71, 'Nou sal ons van ons vyande gered word en van almal wat ons haat.', 'AFRNLV'),
(46, 1, 72, 'Hy was genadig teenoor ons voorvaders en Hy het sy heilige verbond met hulle onthou,', 'AFRNLV'),
(46, 1, 73, 'die eed wat Hy teenoor Abraham ons voorvader gesweer het dat Hy sou sorg dat ons,', 'AFRNLV'),
(46, 1, 74, 'gered van ons vyande, Hom sonder vrees kan dien', 'AFRNLV'),
(46, 1, 75, 'in toewyding en geregtigheid vir altyd.', 'AFRNLV'),
(46, 1, 76, 'En jy, kindjie, sal ’n profeet van die Allerhoogste genoem word, want jy sal die pad van die Here voorberei.', 'AFRNLV'),
(46, 1, 77, 'Jy sal sy volk vertel hoe om verlos te word: deurdat hulle sonde vergewe word.', 'AFRNLV'),
(46, 1, 78, 'Vanweë God se tere ontferming is die lig van die hemel op die punt om oor ons te skyn,', 'AFRNLV'),
(46, 1, 79, 'om lig te bring aan hulle wat in donkerheid en die skaduwee van die dood lewe, en om ons te lei op die pad van vrede.”', 'AFRNLV'),
(46, 1, 80, 'Johannes het groot en sterk geword in die Gees. Hy het in die woestyn gewoon totdat hy sy bediening onder Israel begin het.', 'AFRNLV'),
(46, 2, 1, 'Gedurende daardie tyd het die Romeinse keiser Augustus ’n bevel uitgevaardig dat ’n sensus deur die hele Romeinse Ryk gehou moes word.', 'AFRNLV'),
(46, 2, 2, 'Dit was die eerste sensus wat gehou is toe Sirenius goewerneur van Sirië was.', 'AFRNLV'),
(46, 2, 3, 'Almal het teruggegaan na hulle eie dorpe om vir die sensus te registreer.', 'AFRNLV'),
(46, 2, 4, 'En omdat Josef ’n afstammeling van koning Dawid was, moes hy vanaf die dorp Nasaret in Galilea na Judea gaan, na Betlehem, Dawid se tuisdorp.', 'AFRNLV'),
(46, 2, 5, 'Hy het sy verloofde, Maria, wat swanger was, saamgeneem om te gaan registreer.', 'AFRNLV'),
(46, 2, 6, 'Terwyl hulle daar was, het die tyd aangebreek dat haar kind gebore moes word.', 'AFRNLV'),
(46, 2, 7, 'Sy het geboorte gegee aan haar eerste Kind, ’n seun. Sy het Hom in doeke toegedraai en Hom in ’n krip neergelê omdat daar vir hulle geen plek in die herberg was nie.', 'AFRNLV'),
(46, 2, 8, 'Daardie nag was daar skaapwagters wat in die veld buite die dorpie hulle skape opgepas het.', 'AFRNLV'),
(46, 2, 9, 'Skielik het ’n engel van die Here aan hulle verskyn en die glans van die Here het om hulle geskyn. Hulle het vreeslik bang geword,', 'AFRNLV'),
(46, 2, 10, 'maar die engel het hulle gerusgestel: “Moenie bang wees nie!” het hy gesê. “Ek bring vir julle goeie nuus wat groot blydskap vir almal inhou!', 'AFRNLV'),
(46, 2, 11, 'Die Verlosser — ja, die Messias, die Here — is vannag in Betlehem, die tuisdorp van Dawid, gebore!', 'AFRNLV'),
(46, 2, 12, 'En dit is hoe julle Hom sal herken: Julle sal ’n Kindjie vind wat in ’n krip lê en in doeke toegedraai is!”', 'AFRNLV'),
(46, 2, 13, 'Skielik was daar saam met die engel ’n groot menigte ander engele, ’n leërskare uit die hemel, wat God prys:', 'AFRNLV'),
(46, 2, 14, '“Eer aan God in die hoogste hemel, en vrede op aarde vir almal in wie Hy ’n welbehae het.”', 'AFRNLV'),
(46, 2, 15, 'Toe die engele teruggegaan het na die hemel, sê die skaapwagters vir mekaar: “Kom ons gaan Betlehem toe om te sien watter wonderlike ding gebeur het, soos die Here dit aan ons bekendgemaak het.”', 'AFRNLV'),
(46, 2, 16, 'Hulle het toe na die dorp toe gehardloop en vir Maria en Josef gekry, en die Kindjie wat in die krip lê.', 'AFRNLV'),
(46, 2, 17, 'Toe het die skaapwagters vir almal gaan vertel wat gebeur het, en wat die engel vir hulle oor die Kindjie gesê het.', 'AFRNLV'),
(46, 2, 18, 'Almal wat die skaapwagters se verhaal gehoor het, was verbaas,', 'AFRNLV'),
(46, 2, 19, 'maar Maria het stilweg hierdie dinge in haar hart bewaar en dikwels daaroor nagedink.', 'AFRNLV'),
(46, 2, 20, 'Die skaapwagters het teruggegaan na die veld en hulle kuddes terwyl hulle God loof en prys oor wat die engele vir hulle vertel het, en omdat hulle die Kind gesien het, net soos die engel gesê het.', 'AFRNLV'),
(46, 2, 21, 'Agt dae later, toe die tyd aangebreek het om die kindjie te besny, is Hy Jesus genoem. Dit is die naam wat die engel nog voordat Hy verwek is aan Hom gegee het.', 'AFRNLV'),
(46, 2, 22, 'Daarna was dit tyd vir die reinigingsoffer, soos die wet van Moses ná die geboorte van ’n kind vereis het; daarom het sy ouers Hom na Jerusalem toe gevat om Hom aan die Here te wy.', 'AFRNLV'),
(46, 2, 23, 'Die wet van die Here sê: “As ’n vrou se eerste kind ’n seun is, moet hy aan die Here gewy word.”', 'AFRNLV'),
(46, 2, 24, 'Hulle het ’n offer gebring volgens wat die wet van die Here vereis het: “óf ’n paar tortelduiwe óf twee jong duiwe.”', 'AFRNLV'),
(46, 2, 25, 'Daar was ’n man met die naam Simeon wat in Jerusalem gewoon het. Hy was wetsgetrou en baie toegewyd. Hy was met die Heilige Gees vervul en het gretig uitgesien na Israel se bevryding.', 'AFRNLV'),
(46, 2, 26, 'Die Heilige Gees het aan hom bekendgemaak dat hy nie sou sterf voordat hy die Gesalfde van die Here gesien het nie.', 'AFRNLV'),
(46, 2, 27, 'Daardie dag het die Gees hom na die tempel toe gelei. Toe Maria en Josef opdaag om die Kindjie Jesus aan die Here te wy, soos die wet vereis het,', 'AFRNLV'),
(46, 2, 28, 'was Simeon daar. Hy het die Kind in sy arms geneem en God geprys:', 'AFRNLV'),
(46, 2, 29, '“Here, nou kan u dienskneg in vrede sterf soos U my beloof het,', 'AFRNLV'),
(46, 2, 30, 'want ek het die verlossing gesien', 'AFRNLV'),
(46, 2, 31, 'wat U voorberei het voor die oë van alle volke,', 'AFRNLV'),
(46, 2, 32, '’n lig om God aan die nasies bekend te maak, en die glorie van u volk Israel!”', 'AFRNLV'),
(46, 2, 33, 'Josef en Maria was verbaas oor wat van Jesus gesê is.', 'AFRNLV'),
(46, 2, 34, 'Toe het Simeon hulle geseën en vir Maria gesê: “Hierdie Kind is bestem tot ’n val en opstanding van baie in Israel, en ’n teken wat weerspreek sal word. Hy sal ’n teken wees waaroor mense sal verskil.', 'AFRNLV'),
(46, 2, 35, 'So sal die diepste gedagtes van baie harte bekend word. Maar wat jou betref — daar sal ’n swaard deur jou siel gaan.”', 'AFRNLV'),
(46, 2, 36, 'Anna, ’n profetes, was ook daar in die tempel. Sy was die dogter van Fanuel uit die stam van Aser, en sy was baie oud. Sy was ’n weduwee; haar man is oorlede toe hulle nog maar net sewe jaar getroud was.', 'AFRNLV'),
(46, 2, 37, 'Sy was nou 84 jaar oud. Sy was nooit weg van die tempel af nie en het dag en nag daar gebly en God gedien met vas en gebed.', 'AFRNLV'),
(46, 2, 38, 'Sy het daar aangekom net toe Simeon met Maria en Josef gepraat het, en sy het God begin prys. Sy het oor Jesus gepraat met almal wat verlang het na die bevryding van Jerusalem.', 'AFRNLV'),
(46, 2, 39, 'Toe Jesus se ouers al die vereistes van die wet van die Here nagekom het, het hulle teruggekeer na hulle dorp, Nasaret in Galilea.', 'AFRNLV'),
(46, 2, 40, 'Daar het die Kindjie sterk en gesond grootgeword. Hy was vervul met wysheid, en God se guns was op Hom.', 'AFRNLV'),
(46, 2, 41, 'Elke jaar het Jesus se ouers Jerusalem toe gegaan vir die Paasfees.', 'AFRNLV'),
(46, 2, 42, 'Toe Jesus twaalf jaar oud was, het hulle soos gewoonlik die fees bygewoon.', 'AFRNLV'),
(46, 2, 43, 'Ná die feesviering het hulle na Nasaret vertrek, maar Jesus het in Jerusalem agtergebly sonder dat sy ouers daarvan geweet het.', 'AFRNLV'),
(46, 2, 44, 'Sy ouers het Hom eers nie vermis nie omdat hulle gedink het Hy was by ander vriende in die reisgeselskap. Maar toe Hy die aand nog nie sy opwagting gemaak het nie, het hulle by familie en vriende na Hom begin soek.', 'AFRNLV'),
(46, 2, 45, 'Toe hulle Hom nie kon kry nie, is hulle terug na Jerusalem om daar na Hom te soek.', 'AFRNLV'),
(46, 2, 46, 'Drie dae later het hulle Hom uiteindelik gekry. Hy het in die tempel tussen die leermeesters gesit terwyl Hy na hulle luister en hulle uitvra.', 'AFRNLV'),
(46, 2, 47, 'Almal wat na Hom geluister het, was verbaas oor sy insig en antwoorde.', 'AFRNLV'),
(46, 2, 48, 'Toe sy ouers Hom sien, het hulle nie geweet wat om daarvan te dink nie. “Kind,” het sy ma vir Hom gesê, “waarom het jy so met ons gemaak? Ek en jou pa het rasend van bekommernis na jou gesoek!”', 'AFRNLV'),
(46, 2, 49, '“Maar hoekom was dit nodig om te soek?” het Hy gevra. “Julle moes geweet het Ek sou in my Vader se huis wees.”', 'AFRNLV'),
(46, 2, 50, 'Maar hulle het nie verstaan wat Hy bedoel nie.', 'AFRNLV'),
(46, 2, 51, 'Hy is toe saam met hulle terug na Nasaret en was gehoorsaam aan hulle. Sy ma het al hierdie dinge in haar hart bewaar.', 'AFRNLV'),
(46, 2, 52, 'En so het Jesus grootgeword en in wysheid toegeneem; Hy was geliefd by God en almal wat Hom geken het.', 'AFRNLV'),
(46, 3, 1, 'Dit was nou die vyftiende regeringsjaar van Tiberius, die Romeinse keiser. Pilatus was goewerneur in Judea, Herodes Antipas was heerser in Galilea, sy broer Filippus was heerser oor Iturea en Tragonitis, en Lisanias was heerser oor Abilene.', 'AFRNLV'),
(46, 3, 2, 'Annas en Kajafas was die hoofpriesters. In dié tyd het ’n boodskap van God gekom na Johannes, seun van Sagaria, wat in die woestyn gebly het.', 'AFRNLV'),
(46, 3, 3, 'Johannes het van plek tot plek aan albei kante van die Jordaanrivier beweeg en gepreek dat mense gedoop moes word om te wys dat hulle tot inkeer gekom het, en so vergifnis van sonde ontvang het.', 'AFRNLV'),
(46, 3, 4, 'Jesaja het van Johannes gepraat toe hy gesê het: “Hy is ’n stem wat uitroep in die woestyn: ‘Kry die Here se pad gereed. Maak vir Hom ’n hoofweg.', 'AFRNLV'),
(46, 3, 5, 'Vul die valleie op, en maak die berge en heuwels gelyk! Maak die krom paaie reguit, en maak die ruwe plekke gelyk!', 'AFRNLV'),
(46, 3, 6, 'En al die mense sal die verlossing sien wat van God kom.’”', 'AFRNLV'),
(46, 3, 7, 'Hier is ’n voorbeeld van Johannes se prediking aan die skares wat gekom het om gedoop te word: “Julle broeisel slange! Wie het julle gewaarsku om God se komende oordeel te ontvlug?', 'AFRNLV'),
(46, 3, 8, 'Bewys deur julle lewe dat julle werklik tot inkeer gekom het. Moenie eers daaraan dink om te sê: ‘Ons is veilig — ons is afstammelinge van Abraham’ nie. God kan hierdie klippe in kinders van Abraham verander.', 'AFRNLV'),
(46, 3, 9, 'Die byl van God se oordeel is reeds gereed om julle wortels af te kap. Ja, elke boom wat nie goeie vrugte dra nie, sal afgekap en in die vuur gegooi word.”', 'AFRNLV'),
(46, 3, 10, 'Die skare het gevra: “Wat moet ons dan doen?”', 'AFRNLV'),
(46, 3, 11, 'Johannes het geantwoord: “As jy twee kledingstukke het, gee een vir die armes. As jy kos het, deel dit met hulle wat honger is.”', 'AFRNLV'),
(46, 3, 12, 'Selfs tollenaars het gekom om gedoop te word en gevra: “Leermeester, wat moet ons doen?”', 'AFRNLV'),
(46, 3, 13, '“Wys julle eerlikheid,” het hy geantwoord. “Maak seker dat julle nie méér belasting invorder as wat vereis word nie.”', 'AFRNLV'),
(46, 3, 14, '“Wat moet óns doen?” het die soldate gevra. Johannes het geantwoord: “Moenie geld afpers nie, en moet niemand afdreig of vals beskuldig nie. En wees tevrede met julle salaris.”', 'AFRNLV'),
(46, 3, 15, 'Almal het verwag dat die Messias gou sou kom en hulle was gretig om te weet of dit dalk Johannes is.', 'AFRNLV'),
(46, 3, 16, 'Hy het hulle vrae beantwoord deur te sê: “Ek doop met water, maar Iemand wat groter is as ek, kom binnekort — Iemand soveel groter dat ek nie eens werd is om sy slaaf te wees nie. Hy sal julle met die Heilige Gees en met vuur doop.', 'AFRNLV'),
(46, 3, 17, '“Hy is gereed om met sy gaffel die kaf van die koring te skei. Hy sal dan die dorsvloer skoonmaak en die graan in sy skuur bêre en die kaf met onblusbare vuur verbrand.”', 'AFRNLV'),
(46, 3, 18, 'Johannes het baie sulke waarskuwings gebruik in sy verkondiging van die Goeie Nuus aan die mense.', 'AFRNLV'),
(46, 3, 19, 'Johannes het ook vir Herodes Antipas, heerser van Galilea, openlik aangespreek omdat hy Herodias, sy broer se vrou, gevat het, en ook oor baie ander verkeerde dinge wat hy gedoen het.', 'AFRNLV'),
(46, 3, 20, 'Daarop het Herodes vir Johannes in die tronk gegooi, en dié sonde by al sy ander sondes gevoeg.', 'AFRNLV'),
(46, 3, 21, 'Eendag toe die skares gedoop word, is Jesus self ook gedoop. Terwyl Hy bid, het die hemel oopgegaan,', 'AFRNLV'),
(46, 3, 22, 'en die Heilige Gees het fisies soos ’n duif op Hom neergedaal. En ’n stem uit die hemel het gesê: “Jy is my geliefde Seun. Jy is ’n kind so na my hart.”', 'AFRNLV'),
(46, 3, 23, 'Jesus was omtrent 30 jaar oud toe Hy met sy bediening begin het. Hy was bekend as die seun van Josef. Josef was die seun van Eli.', 'AFRNLV'),
(46, 3, 24, 'Eli die seun van Mattat, Mattat die seun van Levi, Levi die seun van Melgi, Melgi die seun van Jannai, Jannai die seun van Josef,', 'AFRNLV'),
(46, 3, 25, 'Josef die seun van Mattatias, Mattatias die seun van Amos, Amos die seun van Nahum, Nahum die seun van Hesli, Hesli die seun van Naggai,', 'AFRNLV'),
(46, 3, 26, 'Naggai die seun van Mahat, Mahat die seun van Mattatias, Mattatias die seun van Semeïn, Semeïn die seun van Josek, Josek die seun van Joda,', 'AFRNLV'),
(46, 3, 27, 'Joda die seun van Johanan, Johanan die seun van Resa, Resa die seun van Serubbabel, Serubbabel die seun van Sealtiël, Sealtiël die seun van Neri,', 'AFRNLV'),
(46, 3, 28, 'Neri die seun van Melgi, Melgi die seun van Addi, Addi die seun van Kosam, Kosam die seun van Elmadam, Elmadam die seun van Er,', 'AFRNLV'),
(46, 3, 29, 'Er die seun van Josua, Josua die seun van Eliëser, Eliëser die seun van Jorim, Jorim die seun van Mattat, Mattat die seun van Levi,', 'AFRNLV'),
(46, 3, 30, 'Levi die seun van Simeon, Simeon die seun van Juda, Juda die seun van Josef, Josef die seun van Jonam, Jonam die seun van Eljakim,', 'AFRNLV'),
(46, 3, 31, 'Eljakim die seun van Melea, Melea die seun van Menna, Menna die seun van Mattata, Mattata die seun van Natan, Natan die seun van Dawid,', 'AFRNLV'),
(46, 3, 32, 'Dawid die seun van Isai, Isai die seun van Obed, Obed die seun van Boas, Boas die seun van Sala, Sala die seun van Nagson,', 'AFRNLV'),
(46, 3, 33, 'Nagson die seun van Amminadab, Amminadab die seun van Admin, Admin die seun van Arni, Arni die seun van Gesron, Gesron die seun van Peres, Peres die seun van Juda,', 'AFRNLV'),
(46, 3, 34, 'Juda die seun van Jakob, Jakob die seun van Isak, Isak die seun van Abraham, Abraham die seun van Tera, Tera die seun van Nahor,', 'AFRNLV'),
(46, 3, 35, 'Nahor die seun van Serug, Serug die seun van Rehu, Rehu die seun van Peleg, Peleg die seun van Heber, Heber die seun van Sala,', 'AFRNLV'),
(46, 3, 36, 'Sala die seun van Kenan, Kenan die seun van Arpagsad, Arpagsad die seun van Sem, Sem die seun van Noag, Noag die seun van Lameg,', 'AFRNLV'),
(46, 3, 37, 'Lameg die seun van Metusalag, Metusalag die seun van Henog, Henog die seun van Jered, Jered die seun van Mahalalel, Mahalalel die seun van Kenan,', 'AFRNLV'),
(46, 3, 38, 'Kenan die seun van Enos, Enos die seun van Set, Set die seun van Adam, Adam die seun van God.', 'AFRNLV'),
(46, 4, 1, 'Jesus het vol van die Heilige Gees die Jordaanrivier verlaat. Hy is deur die Gees na die woestyn toe gelei,', 'AFRNLV'),
(46, 4, 2, 'waar die duiwel Hom vir 40 dae lank versoek het. Hy het die hele tyd niks geëet nie en aan die einde daarvan was Hy baie honger.', 'AFRNLV'),
(46, 4, 3, 'Die duiwel het toe vir Hom gesê: “As jy die Seun van God is, verander hierdie klip in ’n brood.”', 'AFRNLV'),
(46, 4, 4, 'Maar Jesus het vir hom gesê: “Nee! Die Skrif sê: ‘’n Mens het meer as brood nodig om van te lewe.’”', 'AFRNLV'),
(46, 4, 5, 'Daarna het die duiwel Hom na ’n hoogte geneem en in ’n oogwink vir Hom al die koninkryke van die wêreld gewys.', 'AFRNLV'),
(46, 4, 6, 'Die duiwel het vir Hom gesê: “Ek sal vir jou die glorie en die mag oor al hierdie koninkryke gee, want hulle is myne om vir enigeen te gee vir wie ek wil.', 'AFRNLV'),
(46, 4, 7, 'Ek sal dit vir jou gee as jy neerbuig en my aanbid.”', 'AFRNLV'),
(46, 4, 8, 'Jesus het geantwoord: “Die Skrif sê: ‘Jy moet die Here jou God aanbid en Hom alleen dien.’”', 'AFRNLV'),
(46, 4, 9, 'Toe het die duiwel Hom na Jerusalem geneem, na die hoogste punt van die tempel, en gesê: “As jy die Seun van God is, spring hier af!', 'AFRNLV'),
(46, 4, 10, 'Want die Skrif sê: ‘God sal aan sy engele opdrag gee om jou te beskerm.', 'AFRNLV'),
(46, 4, 11, '“En: ‘hulle sal jou op die hande dra sodat jy nie dalk jou voet teen ’n klip stamp nie.’”', 'AFRNLV'),
(46, 4, 12, 'Jesus het hom geantwoord: “Die Skrif sê ook: ‘Jy mag die Here jou God nie op die proef stel nie.’”', 'AFRNLV'),
(46, 4, 13, 'Toe die duiwel Jesus klaar versoek het, het hy Hom verlaat tot die volgende geleentheid.', 'AFRNLV'),
(46, 4, 14, 'Hierna het Jesus, gevul met die krag van die Heilige Gees, na Galilea teruggegaan. Hy het deur die hele omgewing bekend geword.', 'AFRNLV'),
(46, 4, 15, 'Hy het in hulle sinagoges geleer en is deur almal geprys.', 'AFRNLV'),
(46, 4, 16, 'Toe Hy kom in sy tuisdorp Nasaret waar Hy grootgeword het, het Hy soos gewoonlik op die Sabbat na die sinagoge gegaan en opgestaan om die Skrif te lees.', 'AFRNLV'),
(46, 4, 17, 'Die boekrol wat Jesaja die profeet bevat, is aan Hom gegee en Hy het dit oopgerol tot by die plek waar dit sê:', 'AFRNLV'),
(46, 4, 18, '“Die Gees van die Here is op My omdat Hy My aangestel het om die Goeie Nuus vir die armes aan te kondig. Hy het My gestuur om aan te kondig dat gevangenes vrygelaat sal word, dat blindes sal sien, dat onderdruktes bevry sal word van hulle verdrukkers,', 'AFRNLV'),
(46, 4, 19, 'en dat die tyd van die Here se goedheid gekom het.”', 'AFRNLV'),
(46, 4, 20, 'Hy het die boekrol opgerol, dit aan die amptenaar teruggegee en gaan sit. Almal in die sinagoge het stip na Hom gekyk.', 'AFRNLV'),
(46, 4, 21, 'Toe sê Hy: “Hierdie Skrif is vandag bewaarheid onderwyl julle daarna geluister het!”', 'AFRNLV'),
(46, 4, 22, 'Almal wat daar was, het goed van Hom gepraat en was verwonderd oor die aangename woorde uit sy mond. “Hoe is dit moontlik?” het hulle gevra. “Is hy dan nie Josef se seun nie?”', 'AFRNLV'),
(46, 4, 23, 'Toe het Jesus gesê: “Miskien sal julle die spreekwoord vir My aanhaal: ‘Geneesheer, genees jouself’ met die bedoeling: ‘Waarom doen jy nie hier in jou tuisdorp die wonderwerke wat jy in Kapernaum gedoen het nie?’', 'AFRNLV'),
(46, 4, 24, 'Maar die waarheid is, ’n profeet word nie in sy tuisdorp aanvaar nie.', 'AFRNLV'),
(46, 4, 25, '“Daar was sekerlik baie weduwees in Israel wat hulp nodig gehad het in Elia se tyd toe dit drie en ’n half jaar nie gereën het nie en hongersnood in die land geheers het.', 'AFRNLV'),
(46, 4, 26, 'Tog is Elia nie na enige van hulle gestuur nie, maar wel na ’n weduwee in Sarfat — ’n vreemdeling in die gebied van Sidon.', 'AFRNLV'),
(46, 4, 27, 'Of dink aan die profeet Elisa wat Naäman die Siriër genees het, eerder as die baie mense in Israel wat aan ernstige velsiektes gely het.”', 'AFRNLV'),
(46, 4, 28, 'Toe die mense in die sinagoge dít hoor, was hulle woedend.', 'AFRNLV'),
(46, 4, 29, 'Hulle het opgespring, Hom omsingel en Hom uit die dorp geneem tot op die rand van die berg waarop hulle dorp gebou was. Hulle wou Hom oor die krans stoot,', 'AFRNLV'),
(46, 4, 30, 'maar Hy het tussen die skare deurgeglip en weggegaan.', 'AFRNLV'),
(46, 4, 31, 'Jesus is toe na Kapernaum, ’n dorp in Galilea, en het die mense elke Sabbatdag daar in die sinagoge geleer.', 'AFRNLV'),
(46, 4, 32, 'Die mense daar was ook verbaas oor die dinge wat Hy gesê het, want Hy het met gesag gepraat.', 'AFRNLV'),
(46, 4, 33, 'Op ’n dag toe Hy in die sinagoge was, het ’n man in wie daar die gees van ’n onrein demoon was, begin skree:', 'AFRNLV'),
(46, 4, 34, '“Gaan weg! Waarom pla jy ons, Jesus van Nasaret? Het jy gekom om ons te vernietig? Ek weet wie jy is: Die Heilige wat deur God gestuur is!”', 'AFRNLV'),
(46, 4, 35, 'Jesus het hom kortgevat. “Bly stil!” het Hy vir die duiwel gesê. “Kom uit die man uit!” Die duiwel het die man daar voor almal op die vloer gegooi; toe het die duiwel uit hom gegaan sonder om hom verder seer te maak.', 'AFRNLV'),
(46, 4, 36, 'Die mense het verbaas uitgeroep: “Watter gesag en mag het hierdie man se woorde nie! Selfs bose geeste gehoorsaam hom en vlug op sy bevel!”', 'AFRNLV'),
(46, 4, 37, 'Die berig oor wat Jesus gedoen het, het soos ’n veldbrand deur die hele streek versprei.', 'AFRNLV'),
(46, 4, 38, 'Nadat Hy die sinagoge verlaat het, is Jesus na Simon se huis waar Simon se skoonma baie siek met ’n hoë koors was. “Maak haar asseblief gesond,” het almal gesmeek.', 'AFRNLV'),
(46, 4, 39, 'Hy het by haar bed gaan staan, die koors bestraf, en sy het dadelik gesond geword. Sy het onmiddellik opgestaan en ’n maaltyd vir hulle voorberei.', 'AFRNLV'),
(46, 4, 40, 'Met sononder daardie dag het almal hulle siekes na Jesus toe gebring. Ongeag watter siektes hulle gehad het, Jesus het hulle aangeraak en almal genees.', 'AFRNLV'),
(46, 4, 41, 'Sommige was van duiwels besete en die duiwels het op sy bevel uitgekom terwyl hulle skree: “U is die Seun van God.” Maar omdat hulle geweet het dat Hy die Messias is, het Hy hulle tereggewys en verbied om daaroor te praat.', 'AFRNLV'),
(46, 4, 42, 'Vroeg die volgende môre het Jesus na ’n verlate plek vertrek. Die skares het oral na Hom gesoek, en toe hulle Hom uiteindelik kry, het hulle Hom gesmeek om hulle nie te verlaat nie.', 'AFRNLV'),
(46, 4, 43, 'Maar Hy het geantwoord: “Ek moet die Goeie Nuus van die koningsheerskappy van God in ander plekke ook verkondig, want dit is waarvoor Ek gestuur is.”', 'AFRNLV'),
(46, 4, 44, 'Hy het dus voortgegaan om in die Joodse sinagoges te preek.', 'AFRNLV'),
(46, 5, 1, 'Eendag was Jesus op die strand van die See van Galilea besig om te preek, en groot menigtes het na Hom toe gebeur om na die woord van God te luister.', 'AFRNLV'),
(46, 5, 2, 'Hy het twee leë skuite aan die waterkant gesien waar vissermanne dit gelos het om hulle nette te was.', 'AFRNLV'),
(46, 5, 3, 'Jesus het in een van die skuite geklim en die eienaar, Simon, gevra om dit ’n entjie in die water te stoot. Hy het in die boot gaan sit en die skares van daar af geleer.', 'AFRNLV'),
(46, 5, 4, 'Toe Hy klaar gepraat het, het Hy vir Simon gesê: “Vaar nou dieper in en gooi julle nette uit om te vang.”', 'AFRNLV'),
(46, 5, 5, '“Meneer,” het Simon geantwoord, “ons het die hele nag hard gewerk en het niks gevang nie. Maar as u so sê, sal ons weer probeer.”', 'AFRNLV'),
(46, 5, 6, 'En hierdie keer was hulle nette so vol dat dit begin skeur het!', 'AFRNLV'),
(46, 5, 7, 'Hulle het hul maats in die ander skuit geroep om te kom help en gou was albei skuite so vol vis dat dit amper gesink het.', 'AFRNLV'),
(46, 5, 8, 'Toe Simon Petrus besef wat gebeur het, val hy op sy knieë voor Jesus en sê: “Here, gaan asseblief weg van my af — ek is ’n te groot sondaar.”', 'AFRNLV'),
(46, 5, 9, 'Want hy was verbyster deur die groot visvangs, net soos die ander by hom.', 'AFRNLV'),
(46, 5, 10, 'Sy kollegas, Jakobus en Johannes, die seuns van Sebedeus, was net so verbaas. Jesus het vir Simon geantwoord: “Moenie bang wees nie! Van nou af sal jy mense vang!”', 'AFRNLV'),
(46, 5, 11, 'En toe hulle aan wal kom, het hulle alles net so laat lê en Jesus gevolg.', 'AFRNLV'),
(46, 5, 12, 'In een van die dorpe het Jesus ’n man met ’n gevorderde velsiekte raakgeloop. Toe die man Jesus sien, het hy diep voor Hom neergebuig en gesmeek om genees te word. “Here,” het hy gesê, “as U wil, kan U my gesond maak.”', 'AFRNLV'),
(46, 5, 13, 'Jesus het sy hand uitgesteek en die man aangeraak. “Ek wil,” het Hy gesê. “Word gesond!” En net daar het sy velsiekte verdwyn.', 'AFRNLV'),
(46, 5, 14, 'Toe het Jesus hom beveel om niemand te vertel wat gebeur het nie. “Gaan reguit na die priester toe en laat hy jou ondersoek. Vat die offer saam wat deur die wet van Moses vereis word vir iemand wat van so ’n velsiekte gereinig is sodat almal die bewys van jou genesing kan sien.”', 'AFRNLV'),
(46, 5, 15, 'Tog, ten spyte van Jesus se bevele, het die berig oor sy mag selfs vinniger versprei en groot skares het gekom om Hom te hoor preek en van hulle siektes genees te word.', 'AFRNLV'),
(46, 5, 16, 'Maar Jesus het Hom gereeld in ’n verlate plek afgesonder om te bid.', 'AFRNLV'),
(46, 5, 17, 'Eendag terwyl Jesus besig was om mense te leer, het sommige Fariseërs en leermeesters van die wet van Moses daar naby gesit. Hulle het gekom uit elke dorpie van Galilea en Judea, en ook so ver as Jerusalem. En die Here se genesende krag was sterk in Jesus aan die werk.', 'AFRNLV'),
(46, 5, 18, '’n Paar mans het daar aangekom terwyl hulle ’n verlamde man op ’n slaapmat dra. Hulle het deur die skare probeer dring om by Jesus uit te kom,', 'AFRNLV'),
(46, 5, 19, 'maar hulle kon nie daarin slaag nie. Hulle het dus op die dak geklim, ’n paar teëls losgemaak en die verlamde man deur die opening laat sak, tussen die mense in, tot reg voor Jesus.', 'AFRNLV'),
(46, 5, 20, 'Toe Jesus hulle geloof sien, sê Hy vir die man: “Mens, jou sondes is vergewe.”', 'AFRNLV'),
(46, 5, 21, '“Wie dink hierdie man is hy?” het die skrifkenners en Fariseërs vir mekaar gevra. “Dit is godslasterlik! Wie behalwe God kan sondes vergewe?”', 'AFRNLV'),
(46, 5, 22, 'Jesus het geweet wat hulle dink, en vra toe vir hulle: “Wat redeneer julle so by julleself?', 'AFRNLV'),
(46, 5, 23, 'Wat is makliker om te sê: ‘Jou sondes is vergewe’ of ‘staan op en loop’?', 'AFRNLV'),
(46, 5, 24, 'Ek sal vir julle bewys dat Ek, die Seun van die Mens, die mag het om op aarde sondes te vergewe.” Jesus draai toe na die verlamde man en sê: “Ek sê vir jou, staan op, vat jou slaapmat en gaan huis toe.”', 'AFRNLV'),
(46, 5, 25, 'En dadelik, terwyl almal nog toekyk, het die man opgespring, sy slaapmat opgetel en huis toe gegaan terwyl hy God prys.', 'AFRNLV'),
(46, 5, 26, 'Almal is aangegryp met groot verwondering en eerbiedige vrees. Hulle het God geprys en oor en oor gesê: “Ons het vandag verstommende dinge gesien!”', 'AFRNLV'),
(46, 5, 27, 'Later, toe Jesus die dorp verlaat, het Hy ’n tollenaar met die naam Levi by sy tolhokkie sien sit. “Kom, word my dissipel!” het Jesus vir hom gesê.', 'AFRNLV'),
(46, 5, 28, 'Levi het opgestaan, alles net so gelos en Jesus gevolg.', 'AFRNLV'),
(46, 5, 29, 'Kort daarna het Levi ’n feesmaal in sy huis aangebied met Jesus as die eregas. Baie van Levi se medetollenaars en ander gaste was daar.', 'AFRNLV'),
(46, 5, 30, 'Maar die Fariseërs en skrifkenners wat aan die Fariseërparty behoort, het by Jesus se dissipels gaan kla: “Waarom eet en drink julle saam met sulke immorele karakters?”', 'AFRNLV'),
(46, 5, 31, 'Jesus het hulle geantwoord: “Gesonde mense het nie ’n dokter nodig nie — siek mense wel.', 'AFRNLV'),
(46, 5, 32, 'Ek het gekom om sondaars te roep om tot inkeer te kom, nie om my tyd te verwyl met hulle wat dink dat hulle reeds goed genoeg is nie.”', 'AFRNLV'),
(46, 5, 33, 'Die godsdienstige leiers sê toe vir Jesus: “Johannes die Doper se dissipels vas en bid gereeld en so ook die dissipels van die Fariseërs. Hoekom vier jou dissipels altyd fees?”', 'AFRNLV'),
(46, 5, 34, 'Jesus het gevra: “Vas huweliksgaste dan terwyl hulle saam met die bruidegom feesvier?', 'AFRNLV'),
(46, 5, 35, 'Eendag sal die bruidegom van hulle weggeneem word, en dan sal hulle vas.”', 'AFRNLV'),
(46, 5, 36, 'Toe het Jesus vir hulle ’n gelykenis vertel om sy punt te illustreer: “Niemand skeur tog ’n stuk materiaal van ’n nuwe kledingstuk af en lap ’n ou kledingstuk daarmee nie. Want dan sal die nuwe kledingstuk geskeur word en boonop sal die nuwe lap nie eens by die ou kledingstuk pas nie.', 'AFRNLV'),
(46, 5, 37, 'En niemand gooi nuwe wyn in ou wynsakke nie. Die nuwe wyn sal die ou wynsakke laat bars en die wyn uitstort en die wynsakke vernietig.', 'AFRNLV'),
(46, 5, 38, 'Nuwe wyn moet in nuwe wynsakke gegooi word.', 'AFRNLV'),
(46, 5, 39, 'Maar niemand wat die ou wyn drink, wil blykbaar die nuwe wyn hê nie. ‘Die oue is beter,’ sê hulle.”', 'AFRNLV'),
(46, 6, 1, 'Een Sabbatdag toe Jesus deur graanlande loop, het sy dissipels koringare afgebreek, dit in hulle hande uitgevryf en die koringkorrels geëet.', 'AFRNLV'),
(46, 6, 2, 'Maar sommige Fariseërs het gesê: “Julle moenie dit doen nie! Dis teen die wet om op die Sabbat te werk en graan te oes.”', 'AFRNLV'),
(46, 6, 3, 'Jesus het geantwoord: “Het julle nooit in die Skrif gelees wat koning Dawid gedoen het toe hy en sy manskappe honger was nie?', 'AFRNLV'),
(46, 6, 4, 'Hy het selfs in die huis van God ingegaan en die offerbrood wat vir die priesters alleen bedoel was, geëet en daarvan vir sy manskappe gegee. Daardeur is die wet mos ook verbreek.', 'AFRNLV'),
(46, 6, 5, '“En,” voeg Jesus by, “Ek, die Seun van die Mens, is Here oor die Sabbat.”', 'AFRNLV'),
(46, 6, 6, 'Op ’n ander Sabbatdag was daar ’n man met ’n gebreklike regterhand in die sinagoge terwyl Jesus die mense geleer het.', 'AFRNLV'),
(46, 6, 7, 'Die skrifkenners en Fariseërs het Jesus fyn dopgehou om te sien of Jesus die man op die Sabbat sou genees, want hulle was gretig om ’n klag teen Hom te lê.', 'AFRNLV'),
(46, 6, 8, 'Maar Jesus het geweet wat hulle dink. Hy sê toe vir die man met die misvormde hand: “Kom staan hier waar almal jou kan sien.” Die man het toe vorentoe gegaan.', 'AFRNLV'),
(46, 6, 9, 'Toe sê Jesus vir sy kritici: “Ek het ’n vraag om aan julle te stel. Is dit wetlik reg om goeie dade op die Sabbat te doen, of is dit ’n dag om kwaad te doen? Is hierdie ’n dag om lewens te red of om dit te vernietig?”', 'AFRNLV'),
(46, 6, 10, 'Hy het hulle almal in die rondte aangekyk en sê toe vir die man: “Steek jou hand uit.” Die man het sy hand uitgesteek en dit het weer normaal geword!', 'AFRNLV'),
(46, 6, 11, 'Hieroor was Jesus se vyande buite hulleself van woede en het onder mekaar bly redeneer oor wat om met Hom te doen.', 'AFRNLV'),
(46, 6, 12, 'Eendag kort hierna het Jesus na ’n berg gegaan om te bid, en Hy het die hele nag in gebed deurgebring.', 'AFRNLV'),
(46, 6, 13, 'Teen dagbreek het Hy al sy dissipels bymekaargeroep en twaalf van hulle gekies om apostels te wees. Hier is hulle name:', 'AFRNLV'),
(46, 6, 14, 'Simon (Hy het hom ook Petrus genoem), Andreas (Petrus se broer), Jakobus, Johannes, Filippus, Bartolomeus,', 'AFRNLV'),
(46, 6, 15, 'Matteus, Tomas, Jakobus (seun van Alfeus), Simon (die Yweraar),', 'AFRNLV'),
(46, 6, 16, 'Judas (seun van Jakobus), Judas Iskariot (wat Hom later uitgelewer het).', 'AFRNLV'),
(46, 6, 17, 'Toe hulle teen die berghang afgekom het, het die dissipels saam met Jesus op ’n groot gelykte gaan staan, omring deur baie ander volgelinge en die skares. Daar was mense van oral oor Judea en Jerusalem en so ver noord as die kusgebied van Tirus en Sidon.', 'AFRNLV'),
(46, 6, 18, 'Hulle het gekom om na Hom te luister en om genees te word, en Jesus het baie bose geeste uitgedryf.', 'AFRNLV'),
(46, 6, 19, 'Almal het aan Hom probeer raak, want genesende krag het van Hom uitgegaan, en hulle is almal genees.', 'AFRNLV'),
(46, 6, 20, 'Jesus het na sy dissipels gekyk en gesê: “Gelukkig is julle wat arm is, want die koninkryk van God is júlle deel.', 'AFRNLV'),
(46, 6, 21, 'Gelukkig is julle wat nou honger is, want julle sal versadig word. Gelukkig is julle wat nou huil, want die tyd sal kom dat julle van blydskap sal lag.', 'AFRNLV'),
(46, 6, 22, 'Gelukkig is julle wanneer die mense julle haat, en wanneer hulle julle uitsluit en beskimp en julle naam deur die modder sleep ter wille van My, die Seun van die Mens.', 'AFRNLV'),
(46, 6, 23, '“Wanneer dit gebeur, verheug julle! Ja, spring rond van vreugde! Want ’n groot beloning wag vir julle in die hemel. Onthou, die profete van vroeër is net so deur julle voorvaders behandel.”', 'AFRNLV'),
(46, 6, 24, '“Ellende wag op julle wat nou ryk is, want julle het julle enigste geluk reeds nou.', 'AFRNLV'),
(46, 6, 25, 'Ellende wag op julle wat nou versadig en voorspoedig is, want vir julle kom daar ’n tyd van ontsettende hongersnood. Ellende wag op julle wat sorgeloos lag, want julle gelag sal in rou en treur verander.', 'AFRNLV'),
(46, 6, 26, 'Ellende wag op julle wat deur die skares geprys word, want hulle voorvaders het ook die vals profete geprys.”', 'AFRNLV'),
(46, 6, 27, '“Maar as julle gewillig is om te luister, sê Ek julle moet julle vyande liefhê. Doen goed aan dié wat julle haat.', 'AFRNLV'),
(46, 6, 28, 'Seën dié wat julle vervloek. Bid vir hulle wat julle seermaak.', 'AFRNLV'),
(46, 6, 29, 'As iemand jou op die wang klap, draai ook die ander wang. As iemand jou bo-kleed vra, bied ook jou onderkleed aan.', 'AFRNLV'),
(46, 6, 30, 'Gee wat jy het aan enigiemand wat dit van jou vra; en as iets van jou weggeneem word, moenie dit probeer terugkry nie.', 'AFRNLV'),
(46, 6, 31, 'Doen aan ander wat jy wil hê hulle aan jou moet doen.', 'AFRNLV'),
(46, 6, 32, '“Dink julle julle is verdienstelik as julle net dié liefhet wat vir julle lief is? Selfs die sondaars doen dit!', 'AFRNLV'),
(46, 6, 33, 'En as julle net goeddoen aan dié wat aan julle goeddoen, is dit dan so wonderlik? Die sondaars doen dit tog ook.', 'AFRNLV'),
(46, 6, 34, 'En as julle geld leen net aan dié wat julle kan terugbetaal, is dit iets besonders? Selfs sondaars leen aan sondaars om die volle bedrag terug te kry.', 'AFRNLV'),
(46, 6, 35, '“Nee, julle moet ook julle výande liefhê! Doen goed aan hulle! Leen aan hulle! En moenie bekommerd wees dat hulle julle dalk nie kan terugbetaal nie. Dan sal julle beloning in die hemel baie groot wees, en julle sal werklik optree as kinders van die Allerhoogste, want Hy is goed vir die ondankbares en die slegtes.', 'AFRNLV'),
(46, 6, 36, 'Julle moet barmhartig wees soos julle Vader barmhartig is.”', 'AFRNLV'),
(46, 6, 37, '“Hou op om ander te oordeel, en julle sal nie geoordeel word nie. Hou op om ander te kritiseer, en julle sal nie gekritiseer word nie. As julle ander vergewe, sal julle vergewe word.', 'AFRNLV'),
(46, 6, 38, 'As julle gee, sal julle ontvang. Julle gawe sal na julle terugkom in volle maat, ingestamp, geskud om plek vir meer te maak, tot oorlopens toe vol. Met watter maat julle ook al meet — klein of groot — dit sal gebruik word om te meet wat julle sal terugontvang.”', 'AFRNLV'),
(46, 6, 39, 'Jesus het toe die volgende voorbeeld gebruik: “Hoe kan ’n blinde persoon ’n ander blinde lei? Die eerste sal in ’n sloot val en die ander een saam aftrek.', 'AFRNLV'),
(46, 6, 40, '’n Leerling is nie belangriker as sy leermeester nie. Maar die leerling wat hard werk, sal net soos sy leermeester word.', 'AFRNLV'),
(46, 6, 41, '“En waarom sien jy die splinter in jou vriend se oog raak en sien nie die yslike stomp in jou eie oog nie?', 'AFRNLV'),
(46, 6, 42, 'Hoe kan jy dan vir jou vriend sê: ‘Vriend, laat ek jou help om die splinter uit jou oog te kry,’ terwyl jy nie verby die stomp in jou eie oog kan sien nie? Skynheilige! Raak eers ontslae van die stomp in jou eie oog, dan sal jy goed genoeg kan sien om die splinter uit jou vriend se oog te haal.”', 'AFRNLV'),
(46, 6, 43, '“’n Goeie boom kan nie slegte vrugte dra nie, en ’n slegte boom nie goeie vrugte nie.', 'AFRNLV'),
(46, 6, 44, '’n Boom word geken aan die soort vrugte wat hy dra. Vye groei tog nie aan doringbosse, of druiwe aan braambosse nie.', 'AFRNLV'),
(46, 6, 45, '’n Goeie mens bring goeie dade voort uit ’n goeie hart, en ’n slegte mens bring slegte dade voort uit ’n bose hart. Wat ook al in jou hart leef, bepaal wat jy sê.”', 'AFRNLV'),
(46, 6, 46, '“Waarom noem julle My dan ‘Here’ as julle My nie gehoorsaam nie?', 'AFRNLV'),
(46, 6, 47, 'Ek sal aan julle verduidelik hoe dit is wanneer iemand na My toe kom, na my onderrig luister en My gehoorsaam.', 'AFRNLV'),
(46, 6, 48, 'Dis soos ’n man wat ’n huis bou op ’n sterk fondament wat op ’n rotsbasis gelê is. Wanneer die vloedwater styg en die huis tref, staan dit stewig, want dit is goed gebou.', 'AFRNLV'),
(46, 6, 49, 'Maar enigeen wat luister en nie gehoorsaam nie, is soos ’n man wat ’n huis sonder fondament bou. Wanneer die vloedwater teen daardie huis aanbruis, sal dit tot ’n puinhoop inmekaarstort.”', 'AFRNLV'),
(46, 7, 1, 'Toe Jesus al die dinge klaar gesê het, het Hy na Kapernaum toe teruggegaan.', 'AFRNLV'),
(46, 7, 2, '’n Romeinse offisier oor honderd het ’n slaaf gehad wat siek en sterwend was. Die slaaf was vir hom baie werd.', 'AFRNLV'),
(46, 7, 3, 'Die offisier het van Jesus te hore gekom en ’n paar gerespekteerde Joodse leiers na Hom gestuur om te vra dat Hy die slaaf gesond sal kom maak.', 'AFRNLV'),
(46, 7, 4, 'Hulle het ernstig by Jesus aangedring om saam met hulle te kom en die man te help. “As enigiemand u hulp verdien, dan is dit hý,” het hulle gesê,', 'AFRNLV'),
(46, 7, 5, '“want hy het die Jode lief en het selfs ’n sinagoge vir ons gebou.”', 'AFRNLV'),
(46, 7, 6, 'Jesus het dus saam met hulle gegaan. Maar net voordat hulle by die huis aangekom het, het die offisier ’n paar vriende gestuur om te sê: “Here, moenie moeite doen om na my huis toe te kom nie, want ek verdien nie so ’n eer nie.', 'AFRNLV'),
(46, 7, 7, 'Ek is nie eers waardig om U te kom ontmoet nie. Sê maar net ’n woord, en my slaaf sal gesond word.', 'AFRNLV'),
(46, 7, 8, 'Ek weet, want ek staan onder die gesag van my bevelvoerende offisiere, en ek voer gesag oor my soldate. Ek hoef net te sê: ‘Gaan,’ en hulle gaan: of ‘Kom,’ en hulle kom. En as ek vir my slawe sê: ‘Doen dit of dat,’ dan doen hulle dit.”', 'AFRNLV'),
(46, 7, 9, 'Toe Jesus dit hoor, het Hy Hom oor die man verwonder. Hy draai toe om na die skare wat Hom volg, en sê: “Ek sê vir julle, selfs in Israel het Ek nie só ’n geloof teëgekom nie!”', 'AFRNLV'),
(46, 7, 10, 'En toe die offisier se vriende by die huis terugkom, was die slaaf heeltemal gesond.', 'AFRNLV'),
(46, 7, 11, 'Kort hierna het Jesus en sy dissipels na die dorp Nain gegaan met ’n groot skare wat Hom volg.', 'AFRNLV'),
(46, 7, 12, 'Toe Jesus die dorpsingang nader, het ’n begrafnisstoet uitgekom. Die jong man wat gesterf het, was die enigste seun van ’n weduwee, en baie rouklaers van die dorp was saam met haar.', 'AFRNLV'),
(46, 7, 13, 'Toe die Here haar sien, het Hy haar innig jammer gekry. “Moenie huil nie!” het Hy gesê.', 'AFRNLV'),
(46, 7, 14, 'Toe het Hy na die draagbaar toe geloop en daaraan geraak, en die draers het gaan staan. “Jong man,” het Hy gesê, “Ek sê vir jou, staan op!”', 'AFRNLV'),
(46, 7, 15, 'Toe het die dooie regop gesit en met die mense om hom begin praat! En Jesus het hom aan sy ma teruggegee.', 'AFRNLV'),
(46, 7, 16, 'Groot vrees het die skare oorweldig — hulle het God geprys en gesê: “’n Magtige profeet het onder ons opgestaan!” en: “God het besluit om na sy mense om te sien!”', 'AFRNLV'),
(46, 7, 17, 'Die berig oor wat Jesus die dag gedoen het, het deur die hele Judea en selfs oor die grense heen versprei.', 'AFRNLV'),
(46, 7, 18, 'Johannes die Doper se dissipels het hom alles vertel wat Jesus gedoen het. Johannes het dus twee van sy dissipels geroep', 'AFRNLV'),
(46, 7, 19, 'en hulle na die Here toe gestuur om te vra: “Is U die Messias wat ons verwag, of moet ons iemand anders verwag?”', 'AFRNLV'),
(46, 7, 20, 'Johannes die Doper se twee dissipels het Jesus gekry en vir Hom gesê: “Johannes die Doper het ons gestuur om te vra: ‘Is U die Messias wat ons verwag, of moet ons iemand anders verwag?’”', 'AFRNLV'),
(46, 7, 21, 'Op daardie oomblik het Jesus baie mense van verskeie siektes genees, en Hy het bose geeste uitgewerp en blindes se sig herstel.', 'AFRNLV'),
(46, 7, 22, 'Hy het vir Johannes se dissipels gesê: “Gaan terug na Johannes, en vertel hom wat julle gesien en gehoor het — blindes sien, verlamdes loop, mense met ernstige velsiektes word genees, dowes hoor, dooies word tot die lewe opgewek, en die Goeie Nuus word aan die armes verkondig.', 'AFRNLV'),
(46, 7, 23, 'En sê vir hom: ‘Gelukkig is hulle wat nie aan My aanstoot neem nie.’”', 'AFRNLV'),
(46, 7, 24, 'Nadat hulle weg is, het Jesus met die skare oor Johannes gepraat. “Wie is hierdie man in die woestyn na wie julle gaan kyk het? Het julle hom soos ’n riet gevind wat deur elke windvlagie beweeg word?', 'AFRNLV'),
(46, 7, 25, 'Of het julle verwag om ’n man geklee in deftige klere te sien? Nee, mense wat mooi klere dra en in luuksheid lewe, word in paleise gevind, nie in die woestyn nie.', 'AFRNLV'),
(46, 7, 26, 'Het julle na ’n profeet gesoek? Ja, en hy is meer as ’n profeet.', 'AFRNLV'),
(46, 7, 27, 'Johannes is die man na wie die Skrif verwys wanneer dit sê: ‘Kyk, Ek stuur my boodskapper voor jou uit, en hy sal die pad voor jou gereedmaak.’', 'AFRNLV'),
(46, 7, 28, '“Ek sê vir julle, van almal wat ooit geleef het, is niemand groter as Johannes nie. Tog is selfs die geringste persoon in die koninkryk van God groter as hy!”', 'AFRNLV'),
(46, 7, 29, 'Toe hulle dit hoor, het al die mense, ook die tollenaars, saamgestem dat God se plan reg was, want hulle is deur Johannes gedoop.', 'AFRNLV'),
(46, 7, 30, 'Maar die Fariseërs en wetskenners het God se plan vir hulle verwerp, want hulle het geweier om deur Johannes gedoop te word.', 'AFRNLV'),
(46, 7, 31, '“Hoe sal Ek hierdie geslag mense beskryf?” het Jesus gevra. “Waarmee sal Ek hulle vergelyk?', 'AFRNLV'),
(46, 7, 32, 'Hulle is soos ’n groep kinders wat ’n spel op die dorpsplein speel. Hulle kla teenoor hulle vriende: ‘Ons het vir julle ’n bruilofslied gespeel, maar julle wou nie dans nie. Ons het ’n begrafnislied gesing, maar julle het geweier om te huil.’', 'AFRNLV'),
(46, 7, 33, '“Want Johannes die Doper het soos ’n askeet gelewe — nie wyn gedrink nie en dikwels gevas — en julle sê: ‘Hy is van die duiwel besete.’', 'AFRNLV'),
(46, 7, 34, '“En Ek, die Seun van die Mens, hou van gesellige maaltye — Ek eet en drink — en julle sê: ‘Hy is ’n vraat en ’n dronkaard, en ’n vriend van die slegste soort sondaars!’', 'AFRNLV'),
(46, 7, 35, 'Maar die wysheid kom tot sy reg in die lewe van hulle wat dit navolg.”', 'AFRNLV'),
(46, 7, 36, 'Een van die Fariseërs het Jesus na sy huis genooi vir ’n maaltyd, en Jesus het dit aanvaar en aangelê om te eet.', 'AFRNLV'),
(46, 7, 37, 'En kyk, ’n sekere vrou van losse sedes het gehoor dat Hy daar is en het ’n albaste fles met duur aromatiese olie gebring.', 'AFRNLV'),
(46, 7, 38, 'Sy het agter Jesus gekniel, by sy voete, en gehuil. Haar trane het op sy voete geval en sy het dit met haar hare afgevee. Sy het sy voete bly soen en die aromatiese olie daaraan gesmeer.', 'AFRNLV'),
(46, 7, 39, 'Toe die Fariseër wat die gasheer was, sien wat gebeur en wie die vrou is, het hy vir homself gesê: “Dit bewys dat Jesus geen profeet is nie. As God hom werklik gestuur het, sou hy geweet het watter soort vrou hom aanraak. Sy is ’n sondaar!”', 'AFRNLV'),
(46, 7, 40, 'Jesus het toe gereageer en vir Simon geantwoord. “Simon,” het Hy vir die Fariseër gesê, “Ek het iets om vir jou te sê.” “Reg, Meneer,” het Simon geantwoord, “sê maar.”', 'AFRNLV'),
(46, 7, 41, 'Jesus vertel hom toe die volgende verhaal: “’n Man het vir twee mense geld geleen — 500 rand vir die een, en 50 vir die ander.', 'AFRNLV'),
(46, 7, 42, 'Maar nie een van die twee kon hom terugbetaal nie; hy het dus maar al twee oorgesien en hulle skuld afgeskryf. Wie dink jy het hom daarna die meeste liefde bewys?”', 'AFRNLV'),
(46, 7, 43, 'Simon het geantwoord: “Ek veronderstel die een vir wie hy die meeste skuld afgeskryf het.” “Dis reg,” het Jesus gesê.', 'AFRNLV'),
(46, 7, 44, 'Hy het toe na die vrou gedraai en vir Simon gesê: “Kyk na hierdie vrou. Toe Ek jou huis ingekom het, het jy My nie water aangebied om die stof van my voete af te was nie, maar sy het hulle met haar trane gewas en met haar hare afgedroog.', 'AFRNLV'),
(46, 7, 45, 'Jy het My nie met ’n soen verwelkom nie, maar sy het my voete weer en weer gesoen vandat Ek hier ingekom het.', 'AFRNLV'),
(46, 7, 46, 'Jy het nie my kop met gewone olyfolie gesalf nie, maar sy het my voete met kosbare olie gesalf.', 'AFRNLV'),
(46, 7, 47, 'Ek sê vir jou, haar sondes — en dit is baie — is vergewe, omdat sy baie liefde aan My bewys het. Maar iemand vir wie min sondes vergewe is, betoon maar min liefde!”', 'AFRNLV'),
(46, 7, 48, 'Toe sê Jesus vir die vrou: “Jou sondes is vergewe.”', 'AFRNLV'),
(46, 7, 49, 'Die mans aan tafel sê toe onder mekaar: “Wie dink hierdie man is hy om rond te gaan en sondes te vergewe?”', 'AFRNLV'),
(46, 7, 50, 'En Jesus sê vir die vrou: “Jou geloof het jou gered; gaan in vrede.”', 'AFRNLV'),
(46, 8, 1, 'Nie lank hierna nie het Jesus begin met ’n reis deur al die dorpe en kleiner plekkies om die Goeie Nuus oor die koningsheerskappy van God bekend te maak. Hy het sy twaalf dissipels saamgeneem,', 'AFRNLV'),
(46, 8, 2, 'asook ’n paar vroue wat Hy gesond gemaak het en uit wie Hy bose geeste gedryf het. Onder hulle was Maria Magdalena uit wie Hy sewe bose geeste gedryf het,', 'AFRNLV'),
(46, 8, 3, 'Johanna, die vrou van Gusa, Herodes se sakebestuurder, Susanna en baie ander wat uit hulle eie middele bygedra het om Jesus en sy dissipels te onderhou.', 'AFRNLV'),
(46, 8, 4, 'Eendag het Jesus hierdie gelykenis vertel aan ’n groot skare wat uit baie dorpe gekom het om na Hom te luister:', 'AFRNLV'),
(46, 8, 5, '“’n Boer het uitgegaan om saad te saai. Terwyl hy dit oor die land gestrooi het, het ’n deel op ’n voetpad geval waarop getrap word en die voëls het dit kom eet.', 'AFRNLV'),
(46, 8, 6, '’n Ander deel het in vlak grond op ’n klipbank geval. Hierdie saad het begin groei, maar het gou verlep en verdroog omdat daar nie vog was nie.', 'AFRNLV'),
(46, 8, 7, 'Nog ’n deel het geval waar dorings opgeskiet en die nuwe blare versmoor het.', 'AFRNLV'),
(46, 8, 8, 'En ’n ander deel het in vrugbare grond geval. Hierdie saad het gegroei en het ’n oes gelewer 100 maal soveel as wat geplant is.” Toe Hy dit sê, roep Hy uit: “Enigeen wat wil hoor, moet luister en verstaan!”', 'AFRNLV'),
(46, 8, 9, 'Sy dissipels het Hom gevra wat die gelykenis beteken.', 'AFRNLV'),
(46, 8, 10, 'Hy het geantwoord: “God het dit aan julle gegee om die geheime van sy koningsheerskappy te verstaan. Maar vir buitestanders is die gelykenisse raaisels, sodat dit waar word wat die Skrif sê: ‘Hulle sien wat Ek doen, maar eintlik sien hulle nie; hulle hoor wat Ek sê, maar hulle verstaan nie.’', 'AFRNLV'),
(46, 8, 11, '“Die betekenis van die gelykenis is dit: Die saad is God se boodskap.', 'AFRNLV'),
(46, 8, 12, 'Die saad wat op die harde pad geval het, is die mense wat die boodskap hoor, maar dan kom die duiwel en steel dit en verhoed hulle om te glo en verlos te word.', 'AFRNLV'),
(46, 8, 13, '“Die klipperige grond is mense wat die boodskap met blydskap aanhoor. Maar soos jong plantjies in sulke grond het hulle nie diep wortels nie. Hulle glo wel vir ’n rukkie, maar hulle verlep wanneer die warm winde van beproewing waai.', 'AFRNLV'),
(46, 8, 14, '“Die saad tussen die onkruid is mense wat die boodskap hoor en ook aanvaar, maar tog te gou word dit verdring deur die sorge en rykdom en plesiere van hierdie lewe. En só groei hulle nooit tot volwassenheid nie.', 'AFRNLV'),
(46, 8, 15, '“Maar die saad wat in goeie grond val, is mense met ’n goeie en opregte hart wat God se boodskap hoor, daaraan vashou en konstant ’n groot oes oplewer.”', 'AFRNLV'),
(46, 8, 16, '“Niemand steek ’n lamp op en maak dit dan met iets toe of sit dit onder ’n bed nie. Nee, lampe word op ’n lampstaander geplaas waar mense wat ’n huis binnekom, dit kan sien.', 'AFRNLV'),
(46, 8, 17, 'Want alles wat weggesteek is, sal sigbaar word en alles wat geheim is, sal uiteindelik aan die lig kom vir almal om te sien.', 'AFRNLV'),
(46, 8, 18, 'Gee daarom aandag aan wat jy hoor. Aan dié wat hulle oopstel vir my lering, sal groter begrip gegee word. Maar dié wat nie luister nie, van hulle sal selfs dit wat hulle dink hulle het, weggeneem word.”', 'AFRNLV'),
(46, 8, 19, 'Eenkeer toe Jesus se ma en broers gekom het om Hom te besoek, kon hulle vanweë die skare nie by Hom uitkom nie.', 'AFRNLV'),
(46, 8, 20, 'Iemand het vir Jesus gesê: “U ma en broers is hier buite en wil U graag sien.”', 'AFRNLV'),
(46, 8, 21, 'Jesus het geantwoord: “My ma en broers is al die mense wat die boodskap van God hoor en dit gehoorsaam.”', 'AFRNLV'),
(46, 8, 22, 'Eendag het Jesus vir sy dissipels gesê: “Kom ons vaar oor na die ander kant van die meer.” Hulle het in ’n skuit geklim en begin oorvaar.', 'AFRNLV'),
(46, 8, 23, 'Op pad oorkant toe het Jesus gaan lê om te slaap, en terwyl Hy slaap, het die wind begin opsteek. ’n Hewige storm het losgebars wat hulle wou laat ondergaan. Hulle was in lewensgevaar.', 'AFRNLV'),
(46, 8, 24, 'Die dissipels het Hom wakker geskud en geskree: “Leermeester, ons is besig om onder te gaan!” Jesus het die siedende wind en golwe bestraf. Die storm het bedaar en alles was weer kalm.', 'AFRNLV'),
(46, 8, 25, 'Toe vra Hy vir hulle: “Waar is julle geloof?” En hulle was vervul met ontsag en verbasing. Hulle het vir mekaar gesê: “Wie is hierdie Man tog dat Hy selfs die wind en die golwe opdrag gee en hulle Hom gehoorsaam?”', 'AFRNLV'),
(46, 8, 26, 'Hulle het toe in die land van die Geraseners aangekom, aan die oorkant van die See van Galilea.', 'AFRNLV'),
(46, 8, 27, 'Terwyl Jesus uit die skuit klim, het ’n man wat van duiwels besete was en vroeër in die plaaslike dorp gewoon het, na Hom toe gekom. Hy was kaal en het nie ’n huis gehad nie; hy het vir ’n lang tyd in ’n begraafplaas gebly.', 'AFRNLV'),
(46, 8, 28, 'Net toe hy Jesus sien, het hy gegil en op die grond voor Hom geval en geskreeu: “Waarom steur U my, Jesus, Seun van die allerhoogste God? Asseblief, ek smeek U, moet my nie martel nie!”', 'AFRNLV'),
(46, 8, 29, 'Want Jesus het alreeds die bose gees beveel om hom te verlaat. Die gees het hom dikwels beetgepak. Selfs al was hy met kettings geboei, het hy dit eenvoudig gebreek en in die woestyn ingehardloop, heeltemal in die mag van die bose gees.', 'AFRNLV'),
(46, 8, 30, '“Wat is jou naam?” het Jesus gevra. “Legio,” het hy geantwoord, want hy was van baie bose geeste besete.', 'AFRNLV'),
(46, 8, 31, 'Die bose geeste het Jesus aanhou smeek om hulle nie na die onderaardse diepte te stuur nie.', 'AFRNLV'),
(46, 8, 32, '’n Groot trop varke het teen die berghang daar naby gewei, en die bose geeste het gesmeek om in die varke in te vaar. Jesus het hulle toegelaat.', 'AFRNLV'),
(46, 8, 33, 'Die bose geeste het toe uit die man uitgekom en in die varke gevaar, en die hele trop het teen die hang afgestorm die see in en versuip.', 'AFRNLV'),
(46, 8, 34, 'Toe die wagters dit sien, het hulle na die dorp daar naby en sy omliggende gebiede gehardloop en die nuus versprei so ver hulle gehardloop het.', 'AFRNLV'),
(46, 8, 35, 'Daar het gou ’n skare rondom Jesus vergader, want hulle wou self sien wat gebeur het. Hulle het die man wat voorheen van duiwels besete was, by Jesus se voete sien sit, geklee en by sy volle verstand; en die hele skare het bang geword.', 'AFRNLV'),
(46, 8, 36, 'Toe het die mense wat gesien het wat gebeur het, die ander vertel hoe die duiwelbesete man genees is.', 'AFRNLV'),
(46, 8, 37, 'En al die mense in daardie omgewing het Jesus gesmeek om weg te gaan en hulle uit te los, want groot vrees het hulle beetgepak. Jesus het toe in die skuit geklim en na die oorkant van die meer teruggekeer.', 'AFRNLV'),
(46, 8, 38, 'Die man wat van duiwels besete was, het gesoebat om ook saam te gaan, maar Jesus het gesê:', 'AFRNLV'),
(46, 8, 39, '“Nee, gaan terug na jou familie toe en vertel vir hulle al die wonderlike dinge wat God vir jou gedoen het.” Hy het toe deur die hele dorp loop en vertel watter groot ding Jesus vir hom gedoen het.', 'AFRNLV'),
(46, 8, 40, 'By sy terugkeer het die skares Jesus met ope arms ontvang omdat hulle vir Hom gewag het.', 'AFRNLV'),
(46, 8, 41, '’n Man met die naam Jaïrus, ’n leier van die plaaslike sinagoge, het gekom en voor Jesus se voete neergeval en Hom gesoebat om saam met hom na sy huis te gaan.', 'AFRNLV'),
(46, 8, 42, 'Sy enigste kind, ’n dogter van twaalf, was sterwend. Terwyl Jesus saam met hom gegaan het, is Hy deur skares omring.', 'AFRNLV'),
(46, 8, 43, 'Daar was ’n vrou in die skare wat twaalf jaar lank aan chroniese bloeding gely het. Sy het alles wat sy gehad het, aan dokters bestee, maar kon nie genees word nie.', 'AFRNLV'),
(46, 8, 44, 'Sy het van agter na Jesus gekom en die soom van sy kleed aangeraak. Onmiddellik het die bloeding gestop.', 'AFRNLV'),
(46, 8, 45, '“Wie het My aangeraak?” het Jesus gevra. Almal het dit ontken, en Petrus het gesê: “Meneer, die hele skare stoot en druk voortdurend teen U.”', 'AFRNLV'),
(46, 8, 46, 'Maar Jesus het vir hom gesê: “Nee, iemand het My opsetlik aangeraak, want Ek het genesende krag uit My voel vloei.”', 'AFRNLV'),
(46, 8, 47, 'Toe die vrou besef dat Jesus weet, het sy begin bewe en op haar knieë voor Hom neergeval. Die hele skare het haar hoor vertel waarom sy Hom aangeraak het en hoe sy onmiddellik gesond geword het.', 'AFRNLV'),
(46, 8, 48, '“Dogter,” het Hy vir haar gesê, “jou geloof het jou genees. Gaan in vrede.”', 'AFRNLV'),
(46, 8, 49, 'Terwyl Hy nog met haar praat, het ’n boodskapper van Jaïrus se huis af gekom met die nuus: “Jou dogter is dood. Dis nie meer nodig om die Leermeester te pla nie.”', 'AFRNLV'),
(46, 8, 50, 'Maar toe Jesus hoor wat gebeur het, sê Hy vir Jaïrus: “Moenie jou ontstel nie. Vertrou My net en dit sal goed gaan met haar.”', 'AFRNLV'),
(46, 8, 51, 'Toe hulle by die huis aankom, wou Jesus niemand saam met Hom laat ingaan nie, behalwe Petrus, Jakobus en Johannes, en die dogtertjie se pa en ma.', 'AFRNLV'),
(46, 8, 52, 'Die huis was vol mense wat gehuil en getreur het, maar Jesus sê: “Hou op huil! Sy is nie dood nie; sy slaap net.”', 'AFRNLV'),
(46, 8, 53, 'Die skare het Hom uitgelag, want almal het geweet sy is dood.', 'AFRNLV'),
(46, 8, 54, 'Jesus vat haar toe aan die hand en sê hardop: “Staan op, my kind!”', 'AFRNLV'),
(46, 8, 55, 'En op daardie oomblik het die lewe in haar teruggekom, en sy het onmiddellik opgestaan! Jesus vra hulle toe om haar iets te ete te gee.', 'AFRNLV'),
(46, 8, 56, 'Haar ouers was oorstelp, maar Jesus het daarop aangedring dat hulle niemand vertel wat gebeur het nie.', 'AFRNLV'),
(46, 9, 1, 'Eendag het Jesus sy twaalf apostels bymekaargeroep en hulle mag en gesag oor duiwels gegee asook om alle siektes te genees.', 'AFRNLV'),
(46, 9, 2, 'Toe het Hy hulle uitgestuur om almal te gaan vertel van die koningsheerskappy van God, en om siekes te genees.', 'AFRNLV'),
(46, 9, 3, '“Moenie eers ’n kierie saamvat nie,” het Hy gesê, “of ’n reissak of kos of geld nie; nie eers bo-klere nie.', 'AFRNLV'),
(46, 9, 4, 'Wanneer julle in ’n dorp kom, bly dan in die eerste die beste huis.', 'AFRNLV'),
(46, 9, 5, 'As die mense van die dorp by julle aankoms nie julle boodskap aanvaar nie, skud dan die stof van julle voete af by julle vertrek. Dit is ’n teken dat julle daardie dorp aan sy eie lot oorlaat.”', 'AFRNLV'),
(46, 9, 6, 'So het hulle dan na die dorpies vertrek, die Goeie Nuus verkondig en die siekes gesond gemaak.', 'AFRNLV'),
(46, 9, 7, 'Toe Herodes Antipas hoor van Jesus se wonders, was hy bekommerd en in die war, want sommige mense het gesê: “Johannes die Doper het uit die dood opgestaan.”', 'AFRNLV'),
(46, 9, 8, 'Ander het gesê: “Dit is Elia of een van die vroeëre profete wat uit die dood opgestaan het.”', 'AFRNLV'),
(46, 9, 9, '“Vir Johannes het ek laat onthoof,” het Herodes gesê. “Maar wie is hierdie man van wie ek sulke vreemde dinge hoor?” En hy het Hom te sien probeer kry.', 'AFRNLV'),
(46, 9, 10, 'Toe die apostels terugkom, het hulle vir Jesus alles vertel wat hulle gedoen het. Toe is Hy stilletjies saam met hulle na die dorp Betsaida.', 'AFRNLV'),
(46, 9, 11, 'Maar die skare het uitgevind waarheen Hy op pad was en Hom gevolg. Hy het hulle verwelkom en hulle onderrig oor die koningsheerskappy van God, en dié wat siek was, gesond gemaak.', 'AFRNLV'),
(46, 9, 12, 'Laatmiddag het die twaalf apostels na Hom gekom en gesê: “Stuur die mense na die omliggende dorpe en plase om daar kos en verblyf vir die nag te kry. Hier is niks te eet in hierdie verlate plek nie.”', 'AFRNLV'),
(46, 9, 13, 'Maar Jesus sê: “Gee júlle vir hulle kos.” “Dis onmoontlik!” het hulle beswaar gemaak. “Ons het net vyf brode en twee visse. Of verwag U dat ons genoeg kos moet gaan koop vir hierdie hele skare?”', 'AFRNLV'),
(46, 9, 14, 'Want daar was omtrent 5 000 mans bymekaar. “Sê net hulle moet op die grond gaan sit in groepe van omtrent 50 elk,” het Jesus geantwoord.', 'AFRNLV'),
(46, 9, 15, 'Toe het al die mense gaan sit.', 'AFRNLV'),
(46, 9, 16, 'Jesus het die vyf brode en twee visse geneem, opgekyk na die hemel, en God se seën daarop gevra. Hy het toe aangehou om die brood in stukke te breek en dit saam met die vis aan sy dissipels gegee om aan die mense te gee.', 'AFRNLV'),
(46, 9, 17, 'Almal het soveel geëet as wat hulle wou en hulle het twaalf mandjies vol oorskiet opgetel.', 'AFRNLV'),
(46, 9, 18, 'Eendag ná Jesus alleen in gebed was, het Hy na sy dissipels gekom en gevra: “Wie sê die mense is Ek?”', 'AFRNLV'),
(46, 9, 19, '“Wel,” het hulle geantwoord, “sommige sê Johannes die Doper, sommige sê Elia, en ander sê U is een van die vroeëre profete wat uit die dood opgestaan het.”', 'AFRNLV'),
(46, 9, 20, 'Toe vra Hy vir hulle: “Wie, sê julle, is Ek?” Petrus het geantwoord: “U is die Messias wat deur God gestuur is!”', 'AFRNLV'),
(46, 9, 21, 'Jesus het hulle gewaarsku om dit vir niemand te vertel nie.', 'AFRNLV'),
(46, 9, 22, '“Want Ek, die Seun van die Mens, moet baie dinge ly,” het Hy gesê. “Ek sal deur die familiehoofde, die priesterhoofde en die skrifkenners verwerp word. Ek sal doodgemaak word, maar drie dae later sal Ek uit die dood opgewek word.”', 'AFRNLV'),
(46, 9, 23, 'Toe het Hy vir die skare gesê: “As julle my volgelinge wil wees, moet julle julle eie-ek prysgee, elke dag julle kruis opneem en My volg.', 'AFRNLV'),
(46, 9, 24, 'As julle probeer om julle lewe vir julleself te bewaar, sal julle dit verloor. Maar as julle julle lewe ter wille van My prysgee, sal julle dit juis bewaar.', 'AFRNLV'),
(46, 9, 25, 'Wat sal dit jou tog help as jy alles in die lewe bereik, maar in die proses jouself vernietig of skade aandoen?', 'AFRNLV'),
(46, 9, 26, 'As iemand skaam is vir My of my boodskap, sal Ek, die Seun van die Mens, My vir hom skaam wanneer Ek terugkeer in my heerlikheid, en die heerlikheid van my Vader en die heilige engele.', 'AFRNLV'),
(46, 9, 27, 'En Ek verseker julle dat sommige wat nou hier staan, nie sal sterf voor julle die koningsheerskappy van God gesien het nie.”', 'AFRNLV'),
(46, 9, 28, 'Omtrent agt dae later het Jesus vir Petrus, Jakobus en Johannes na ’n berg toe saamgeneem om te gaan bid.', 'AFRNLV'),
(46, 9, 29, 'En terwyl Hy bid, het die voorkoms van sy gesig verander, en sy klere het skitterend wit geword.', 'AFRNLV'),
(46, 9, 30, 'Toe het twee mans, Moses en Elia, verskyn en met Jesus begin praat.', 'AFRNLV'),
(46, 9, 31, 'Hulle was glansryk in voorkoms. Hulle het met Jesus gepraat oor hoe Hy God se plan sal volvoer deur in Jerusalem te sterf.', 'AFRNLV'),
(46, 9, 32, 'Petrus en die ander was baie vaak en het aan die slaap geraak. Hulle het wakker geskrik en Jesus se hemelse glans gesien en die twee mans wat by Hom staan.', 'AFRNLV'),
(46, 9, 33, 'Terwyl Moses en Elia aanstaltes begin maak om te vertrek, sê Petrus, sonder om te besef wat hy sê: “Here, dis wonderlik! Ons sal drie hutte bou — een vir U, een vir Moses en een vir Elia.”', 'AFRNLV'),
(46, 9, 34, 'Maar terwyl hy nog praat, kom daar ’n wolk en omvou hulle, en vrees het hulle beetgepak toe Moses en Elia in die wolk ingaan.', 'AFRNLV'),
(46, 9, 35, '’n Stem kom toe uit die wolk en sê: “Dit is my Seun, my Uitverkore Een. Luister na Hom.”', 'AFRNLV'),
(46, 9, 36, 'Toe die stem weggesterf het, was Jesus alleen daar. Hulle het vir niemand vertel wat hulle gesien het voor lank daarna nie.', 'AFRNLV'),
(46, 9, 37, 'Die volgende dag, nadat hulle van die berg afgekom het, het ’n groot skare mense Jesus tegemoetgegaan.', 'AFRNLV'),
(46, 9, 38, '’n Man uit die skare het na Hom geroep: “Leermeester, kyk asseblief na my seun, hy is my enigste kind.', 'AFRNLV'),
(46, 9, 39, '’n Onrein gees hou aan om hom te pak en dan skree hy skielik. Dit laat hom stuiptrekkings en skuim om die mond kry. Die gees verniel en beseer hom altyd. Dit laat hom omtrent nooit los nie.', 'AFRNLV'),
(46, 9, 40, 'Ek het u dissipels gesmeek om die gees uit te dryf, maar hulle kon nie.”', 'AFRNLV'),
(46, 9, 41, '“Julle ontaarde en ongelowige mense!” het Jesus gesê. “Hoe lank moet Ek nog by julle wees en julle verdra? Bring hom hier.”', 'AFRNLV'),
(46, 9, 42, 'Terwyl die seun vorentoe kom, het die gees hom platgeslaan en hom hewige stuiptrekkings laat kry. Maar Jesus het die onrein gees bestraf en die seun gesond gemaak. Toe het Hy hom aan sy pa teruggegee.', 'AFRNLV'),
(46, 9, 43, 'Die mense was verslae toe hulle hierdie wonderbaarlike uiting van God se krag sien. Terwyl almal verbaas was oor al die wonderlike dinge wat Hy doen, het Jesus vir sy dissipels gesê:', 'AFRNLV'),
(46, 9, 44, '“Luister na My en onthou wat Ek sê. Ek, die Seun van die Mens, gaan uitgelewer word aan die mag van mense.”', 'AFRNLV'),
(46, 9, 45, 'Maar hulle het nie verstaan wat Hy bedoel nie. Die belang van wat Hy gesê het, was vir hulle verborge. Daarom het hulle nie begryp nie en was huiwerig om Hom daaroor uit te vra.', 'AFRNLV'),
(46, 9, 46, 'Toe het daar ’n argument onder hulle ontstaan oor wie van hulle die belangrikste sou wees.', 'AFRNLV'),
(46, 9, 47, 'Maar Jesus het hulle gedagtes geken. Daarom het Hy ’n klein kindjie langs Hom laat staan.', 'AFRNLV'),
(46, 9, 48, 'Toe sê Hy vir hulle: “Enigiemand wat ’n klein kindjie soos hierdie namens My ontvang, ontvang My, en enigiemand wat My ontvang, ontvang my Vader wat My gestuur het. Wie die geringste onder julle is, hy is die belangrikste.”', 'AFRNLV'),
(46, 9, 49, 'Johannes het vir Jesus gesê: “Meneer, ons het iemand gesien wat u Naam gebruik om bose geeste uit te dryf. Ons wou hom keer omdat hy nie deel van ons groep is nie.”', 'AFRNLV'),
(46, 9, 50, 'Maar Jesus het geantwoord: “Los hom. Enigiemand wat nie teen julle is nie, is vir julle.”', 'AFRNLV'),
(46, 9, 51, 'Toe die tyd naderkom vir Jesus se terugkeer hemel toe, het Hy vasbeslote die tog na Jerusalem begin.', 'AFRNLV'),
(46, 9, 52, 'Hy het boodskappers vooruit gestuur na ’n Samaritaanse dorpie om vir sy koms gereed te maak.', 'AFRNLV'),
(46, 9, 53, 'Maar die mense van die dorpie wou niks met Jesus te doen hê nie omdat Hy van plan was om Jerusalem toe te gaan.', 'AFRNLV'),
(46, 9, 54, 'Toe Jakobus en Johannes dit hoor, het hulle vir Jesus gesê: “Here, moet ons vuur uit die hemel laat kom om hulle te verbrand?”', 'AFRNLV'),
(46, 9, 55, 'Maar Jesus het omgedraai en hulle tereggewys.', 'AFRNLV'),
(46, 9, 56, 'Hulle het toe na ’n ander dorpie toe gegaan.', 'AFRNLV'),
(46, 9, 57, 'Terwyl hulle op pad was, het iemand vir Jesus gesê: “Ek sal U volg, maak nie saak waar U gaan nie.”', 'AFRNLV'),
(46, 9, 58, 'Maar Jesus het geantwoord: “Jakkalse het gate om in te bly, en voëls het neste, maar Ek, die Seun van die Mens, het nie eers ’n plek om my kop neer te lê nie.”', 'AFRNLV'),
(46, 9, 59, 'Hy het vir ’n ander persoon gesê: “Kom, wees my dissipel.” Die man het ingestem, maar gesê: “Here, laat ek net eers huis toe gaan en my pa begrawe.”', 'AFRNLV'),
(46, 9, 60, 'Jesus het geantwoord: “Laat dié wat geestelik dood is, omsien na hulle eie dooies. Jou plig is om die begin van die koningsheerskappy van God te gaan verkondig.”', 'AFRNLV'),
(46, 9, 61, '’n Ander een het gesê: “Ja, Here, ek sal U volg, maar ek wil eers my familie gaan groet.”', 'AFRNLV'),
(46, 9, 62, 'Maar Jesus het vir hom gesê: “Enigiemand wat die hand aan die ploeg slaan en dan terugkyk, is nie geskik vir die koninkryk van God nie.”', 'AFRNLV'),
(46, 10, 1, 'Die Here het nou 72 ander dissipels gekies en hulle in pare vooruit gestuur na al die dorpe en plekkies wat Hy wou besoek.', 'AFRNLV'),
(46, 10, 2, 'Dít was sy instruksies aan hulle: “Die oes is só groot, maar die werkers is so min. Bid tot die Here wat in beheer is van die oes, en vra dat Hy meer werkers in die veld sal stuur.', 'AFRNLV'),
(46, 10, 3, 'Gaan nou, en onthou dat Ek julle soos lammers tussen wolwe instuur.', 'AFRNLV'),
(46, 10, 4, 'Moenie enige geld saamvat nie, of ’n reissak of selfs ’n ekstra paar sandale nie. En moenie enigiemand langs die pad groet nie.', 'AFRNLV'),
(46, 10, 5, '“Elke keer wanneer julle ’n huis binnegaan, spreek die vredesgroet daaroor uit.', 'AFRNLV'),
(46, 10, 6, 'As dié wat daar bly, dit waardig is, sal die seën bly; as hulle dit nie is nie, sal die seën na julle toe terugkom.', 'AFRNLV'),
(46, 10, 7, 'Wanneer julle in ’n dorp aankom, moenie van huis tot huis gaan nie. Bly op een plek, eet en drink wat hulle aan julle voorsit. Moenie huiwer om gasvryheid te aanvaar nie, want dié wat werk, verdien hulle loon.', 'AFRNLV'),
(46, 10, 8, '“As ’n dorp julle verwelkom, eet wat ook al aan julle voorgesit word.', 'AFRNLV'),
(46, 10, 9, 'Genees die siekes wat daar woon, en sê vir hulle: ‘Die koningsheerskappy van God is nou naby julle.’', 'AFRNLV'),
(46, 10, 10, 'Maar as ’n dorp weier om julle te ontvang, gaan uit in die strate en sê:', 'AFRNLV'),
(46, 10, 11, '‘Ons vee die stof van julle dorp van ons voete af as ’n openbare aankondiging van julle oordeel. Maar dit moet julle weet: die koningsheerskappy van God is naby!’', 'AFRNLV'),
(46, 10, 12, 'Ek verseker julle, selfs die bose Sodom sal in die oordeelsdag beter daaraan toe wees as só ’n dorp.', 'AFRNLV'),
(46, 10, 13, '“Ellende wag vir julle, Gorasin en Betsaida! Want as die wonders wat Ek in julle gedoen het in die bose Tirus en Sidon gedoen was, sou hulle inwoners lankal in sakke geklee gewees het, met as op hulle koppe as teken van hulle berou. En hulle sou tot inkeer gekom het.', 'AFRNLV'),
(46, 10, 14, 'Ja, Tirus en Sidon sal in die oordeelsdag beter daaraan toe wees as julle.', 'AFRNLV'),
(46, 10, 15, 'En julle, mense van Kapernaum, sal julle tot die hemel verhoog word? Nee, julle sal afdaal tot in die doderyk.”', 'AFRNLV'),
(46, 10, 16, 'Toe sê Hy vir die dissipels: “Enigeen wat julle boodskap ontvang, ontvang My ook. En enigeen wat julle verwerp, verwerp My. En enigeen wat My verwerp, verwerp God wat My gestuur het.”', 'AFRNLV'),
(46, 10, 17, 'Toe die 72 dissipels terugkom, het hulle met vreugde gesê: “Here, selfs die duiwels gehoorsaam ons wanneer ons u Naam gebruik!”', 'AFRNLV'),
(46, 10, 18, '“Ja,” het Hy hulle vertel. “Ek het Satan uit die hemel sien val soos ’n weerligstraal!', 'AFRNLV'),
(46, 10, 19, 'En Ek het julle gesag gegee oor alle mag van die vyand, en julle kan oor slange en skerpioene loop en hulle vermorsel. Niks sal julle beseer nie.', 'AFRNLV'),
(46, 10, 20, 'Maar moenie bly wees net omdat bose geeste julle gehoorsaam nie; wees bly omdat julle name opgeteken is as burgers van die hemel.”', 'AFRNLV'),
(46, 10, 21, 'Toe is Jesus vervul met die blydskap van die Heilige Gees en het gesê: “O Vader, Here van hemel en aarde, dankie dat U die waarheid verberg het vir dié wat in hulle eie oë so wys en slim is, en dit aan die kindertjies bekendgemaak het. Ja, Vader, dit het U behaag om dit só te doen.', 'AFRNLV'),
(46, 10, 22, '“My Vader het My gesag oor alles gegee. Niemand ken werklik die Seun nie, behalwe die Vader, en niemand ken werklik die Vader nie, behalwe die Seun en hulle aan wie die Seun Hom wil openbaar.”', 'AFRNLV'),
(46, 10, 23, 'Toe hulle alleen was, het Hy na die dissipels gedraai en gesê: “Hoe bevoorreg is julle om te sien wat julle sien!', 'AFRNLV'),
(46, 10, 24, 'Ek sê vir julle, baie profete en konings het begeer om te sien en te hoor wat julle sien en hoor, maar hulle kon nie.”', 'AFRNLV'),
(46, 10, 25, 'Eendag het ’n wetskenner na vore gekom om Jesus te toets deur Hom hierdie vraag te vra: “Leermeester, wat moet ek doen om die ewige lewe te ontvang?”', 'AFRNLV'),
(46, 10, 26, 'Jesus het geantwoord: “Wat sê die wet van Moses? Wat lees jy daarin?”', 'AFRNLV'),
(46, 10, 27, 'Die man het geantwoord: “‘Jy moet die Here jou God liefhê met jou hele hart, jou hele siel, al jou krag en jou hele verstand.’ En: ‘Jy moet jou medemens liefhê soos jouself.’”', 'AFRNLV'),
(46, 10, 28, '“Reg!” het Jesus vir hom gesê. “Doen dit en jy sal lewe!”', 'AFRNLV'),
(46, 10, 29, 'Maar die man wou homself regverdig en vra toe vir Jesus: “En wie is my medemens?”', 'AFRNLV'),
(46, 10, 30, 'En Jesus antwoord: “’n Joodse man was op reis van Jerusalem na Jerigo toe hy deur rowers aangeval is. Hulle het sy klere uitgetrek, hom aangerand en halfdood langs die pad laat lê. En toe is hulle vort.', 'AFRNLV'),
(46, 10, 31, '“Toevallig kom daar ’n Joodse priester verby, maar toe hy die man daar sien lê, het hy aan die ander kant by hom verbygegaan.', 'AFRNLV'),
(46, 10, 32, '“So het ook ’n Leviet daar aangekom, die man een kyk gegee en ook aan die ander kant verbygegaan.', 'AFRNLV'),
(46, 10, 33, '“Toe het ’n Samaritaan verbygekom, en toe hy die man sien, het hy hom innig jammer gekry.', 'AFRNLV'),
(46, 10, 34, 'Die Samaritaan kniel toe langs hom, behandel sy wonde met medisyne, en verbind dit. Toe het hy die man op sy eie donkie gehelp en hom na ’n herberg geneem en daar verder versorg.', 'AFRNLV'),
(46, 10, 35, 'Die volgende dag gee hy vir die herbergier twee silwermuntstukke en vra hom om die man te versorg. ‘As die rekening meer as dit is,’ het hy gesê, ‘sal ek die verskil betaal wanneer ek weer hierlangs kom.’', 'AFRNLV'),
(46, 10, 36, '“Nou, watter van hierdie drie sou jy sê, was ’n naaste vir die man wat deur die rowers aangeval is?” het Jesus gevra.', 'AFRNLV'),
(46, 10, 37, 'Die man het geantwoord: “Die een wat aan hom medelye bewys het.” Toe het Jesus gesê: “Gaan nou, en doen jy dieselfde.”', 'AFRNLV'),
(46, 10, 38, 'Toe Jesus en sy dissipels hulle reis na Jerusalem voortsit, het hulle in ’n dorpie gekom waar ’n vrou, Marta, hulle in haar huis verwelkom het.', 'AFRNLV'),
(46, 10, 39, 'Haar suster, Maria, het aan die Here se voete gesit en luister na wat Hy hulle leer.', 'AFRNLV'),
(46, 10, 40, 'Maar Marta was bekommerd oor die groot ete wat sy besig was om voor te berei. Sy kom toe na Jesus en sê: “Here, lyk dit darem nie vir U onregverdig dat my suster net hier sit terwyl ek al die werk doen nie? Sê sy moet my kom help.”', 'AFRNLV'),
(46, 10, 41, 'Maar die Here het geantwoord: “Marta, Marta, jy kwel jou tog oor so baie dinge!', 'AFRNLV'),
(46, 10, 42, 'Daar is regtig net een ding wat nodig is om oor besorg te wees. Maria het dit ontdek — en Ek gaan dit nie van haar af wegneem nie.”', 'AFRNLV'),
(46, 11, 1, 'Eenmaal was Jesus êrens besig om te bid. Toe Hy klaar was, het een van sy dissipels na Hom gekom en gesê: “Here, leer ons om te bid, net soos Johannes sy dissipels geleer het.”', 'AFRNLV'),
(46, 11, 2, 'Hy het geantwoord: “Dit is hoe julle moet bid: ‘Vader, laat u Naam geheilig word. Laat u koningsheerskappy begin.', 'AFRNLV'),
(46, 11, 3, 'Gee ons die porsie brood wat ons vir elke dag nodig het.', 'AFRNLV'),
(46, 11, 4, 'En vergewe ons ons sondes, net soos ons dié wat teen ons gesondig het, vergewe. En bring ons nie in die versoeking nie.’”', 'AFRNLV'),
(46, 11, 5, 'Toe, om hulle meer van gebed te leer, het Hy hierdie voorbeeld gebruik: “Gestel jy gaan in die middel van die nag na ’n vriend se huis om drie brode te leen en jy sê vir hom:', 'AFRNLV'),
(46, 11, 6, '‘’n Vriend van my het pas aangekom vir ’n besoek, en ek het niks vir hom om te eet nie,’', 'AFRNLV'),
(46, 11, 7, 'en hy sou uit sy slaapkamer antwoord: ‘Moet my nie pla nie. Die deur is gesluit vir die nag, en ons is almal in die bed. Ek kan jou nie nou help nie.’', 'AFRNLV'),
(46, 11, 8, 'Nee, Ek sê vir julle, al sou hy dit nie as vriend doen nie, as jy net lank genoeg aanhou klop, sal hy vanweë jou onbeskaamdheid opstaan en vir jou gee wat jy nodig het.', 'AFRNLV'),
(46, 11, 9, '“En so sê Ek vir julle, hou aan vra, en vir julle sal gegee word wat julle vra. Hou aan soek, en julle sal vind. Hou aan klop, en die deur sal oopgemaak word.', 'AFRNLV'),
(46, 11, 10, 'Want enigeen wat vra, ontvang. Enigeen wat soek, vind. En die deur word oopgemaak vir enigeen wat klop.', 'AFRNLV'),
(46, 11, 11, '“Julle vaders — as julle kinders vir ’n vis vra, gee julle dan vir hulle ’n slang?', 'AFRNLV'),
(46, 11, 12, 'Of as hulle ’n eier vra, gee julle dan vir hulle ’n skerpioen? Natuurlik nie!', 'AFRNLV'),
(46, 11, 13, 'As julle sondige mense dan weet om goeie gawes aan julle kinders te gee, hoeveel te meer sal julle hemelse Vader die Heilige Gees gee vir hulle wat Hom vra.”', 'AFRNLV'),
(46, 11, 14, 'Eendag het Jesus ’n bose gees uit ’n man uitgedryf wat nie kon praat nie, en die man se stem het teruggekeer. Die skare was verstom,', 'AFRNLV'),
(46, 11, 15, 'maar sommige het gesê: “Geen wonder Hy kan bose geeste uitdryf nie. Hy kry sy krag van Satan, die prins van bose geeste!”', 'AFRNLV'),
(46, 11, 16, 'Om Jesus te toets het ander vir ’n wonderteken uit die hemel gevra om te sien of Hy van God kom.', 'AFRNLV'),
(46, 11, 17, 'Hy het hulle gedagtes geken; daarom het Hy gesê: “Enige koninkryk wat teen homself stryd voer, is gedoem. En ’n verdeelde huis is ook gedoem.', 'AFRNLV'),
(46, 11, 18, 'Julle sê mos Ek kry my mag deur die prins van bose geeste. Maar as Satan teen homself veg deur My mag te gee om bose geeste uit te dryf, hoe kan sy koninkryk voortbestaan?', 'AFRNLV'),
(46, 11, 19, 'En as Ek deur die prins van bose geeste mag kry, wat van julle eie volgelinge? Hulle dryf ook bose geeste uit; dus sal hulle julle veroordeel vir wat julle gesê het.', 'AFRNLV'),
(46, 11, 20, 'Maar as Ek bose geeste uitdryf deur die krag van God, dan het die koningsheerskappy van God tot by julle gekom.', 'AFRNLV'),
(46, 11, 21, 'Want wanneer Satan, wat ten volle gewapen is, sy paleis bewaak, is dit veilig —', 'AFRNLV'),
(46, 11, 22, 'totdat iemand wat sterker is, hom aanval en oorweldig en sy wapens afneem en wat hy van ander gesteel het, uitdeel.', 'AFRNLV'),
(46, 11, 23, '“Enigiemand wat My nie help nie, weerstaan My; en enigiemand wat nie saam met My die skape bymekaarmaak nie, is besig om hulle uitmekaar te jaag.”', 'AFRNLV'),
(46, 11, 24, '“Wanneer ’n onrein gees iemand verlaat, gaan hy die woestyn in op soek na rus. Maar as hy dit nie kry nie, sê hy: ‘Ek sal teruggaan na die persoon toe waar ek vandaan kom.’', 'AFRNLV'),
(46, 11, 25, 'Hy gaan dus terug en kry sy vorige tuiste uitgevee en skoon.', 'AFRNLV'),
(46, 11, 26, 'Dan gaan haal hy sewe ander geeste erger as hyself, en trek in die persoon in en bly in hom. En so is daardie persoon slegter daaraan toe as voorheen.”', 'AFRNLV'),
(46, 11, 27, 'Terwyl Hy praat, het ’n vrou in die skare uitgeroep: “God seën u moeder — die skoot waaruit U gekom het, en die borste wat U gevoed het!”', 'AFRNLV'),
(46, 11, 28, 'Hy het geantwoord: “Maar nog meer geseënd is almal wat die woord van God hoor en dit uitleef.”', 'AFRNLV'),
(46, 11, 29, 'Terwyl die skare om Jesus saamdrom, het Hy gesê: “Dit is bose tye hierdie, en hierdie bose geslag hou aan om van My ’n wonderteken te vra. Maar die enigste teken wat Ek hulle sal gee, is die teken van die profeet Jona.', 'AFRNLV'),
(46, 11, 30, 'Wat met hom gebeur het, was ’n teken vir die mense van Nineve dat God hom gestuur het. Wat met My gebeur, sal ’n teken wees dat God My, die Seun van die Mens, na hierdie mense gestuur het.', 'AFRNLV'),
(46, 11, 31, '“Die koningin van Skeba sal in die oordeelsdag opstaan en hierdie geslag veroordeel, want sy het van ’n ver land gekom om na die wysheid van Salomo te luister. En nou is Iemand groter as Salomo hier — en hierdie geslag weier om na Hom te luister.', 'AFRNLV'),
(46, 11, 32, 'Die mense van Nineve sal ook in die oordeelsdag opstaan en hierdie geslag veroordeel, want hulle het tot inkeer gekom deur die prediking van Jona. En nou is Iemand groter as Jona hier — en hierdie geslag weier om tot inkeer te kom.”', 'AFRNLV'),
(46, 11, 33, '“Niemand steek ’n lamp op en steek dit dan weg of sit dit onder ’n emmer nie. Inteendeel, dit word op ’n staander geplaas om lig te laat skyn vir almal wat die kamer binnekom.', 'AFRNLV'),
(46, 11, 34, 'Jou oog is die lamp vir jou liggaam. ’n Skoon oog laat lig in jou liggaam inskyn. Maar ’n vuil oog sluit die lig uit en dompel jou in duisternis.', 'AFRNLV'),
(46, 11, 35, 'Maak seker dat die lig wat jy dink jy het, nie dalk duisternis is nie.', 'AFRNLV'),
(46, 11, 36, 'As jou hele liggaam met lig gevul is, sonder donker hoekies, sal jou hele lewe stralend wees asof ’n helder lig op jou skyn.”', 'AFRNLV'),
(46, 11, 37, 'Toe Jesus klaar gepraat het, het een van die Fariseërs Hom na sy huis genooi vir ’n ete. Hy het dus ingegaan en sy plek aan tafel ingeneem.', 'AFRNLV'),
(46, 11, 38, 'Sy gasheer was verbaas om te sien dat Hy plaasneem sonder om eers die seremoniële reiniging volgens Joodse gebruik na te kom.', 'AFRNLV'),
(46, 11, 39, 'Toe het die Here vir hom gesê: “Julle, Fariseërs, is so versigtig om die buitekant van die koppie en bord skoon te maak, maar binne-in is julle nog smerig — vol inhaligheid en gemeenheid!', 'AFRNLV'),
(46, 11, 40, 'Dwase! Het God nie die binne- sowel as die buitekant gemaak nie?', 'AFRNLV'),
(46, 11, 41, 'Gee dus vir die behoeftiges wat binne die koppie en die bord is, en julle sal oral skoon wees.', 'AFRNLV'),
(46, 11, 42, '“Maar ellende wag vir julle, Fariseërs! Want julle is nougeset om ’n tiende van selfs die kleinste deel van julle inkomste te gee, maar julle vergeet heeltemal van regverdigheid en die liefde vir God. Julle moet regverdigheid en liefde beoefen, maar sonder om die tiendes na te laat.', 'AFRNLV'),
(46, 11, 43, '“Ellende wag vir julle, Fariseërs! Want julle hou van die ereplekke in die sinagoges en om eerbiedig gegroet te word wanneer julle deur die markpleine loop!', 'AFRNLV'),
(46, 11, 44, 'Ja, ellende wag vir julle! Want julle is soos versteekte grafte in die veld. Mense loop daaroor sonder om te weet van die korrupsie waaroor hulle loop.”', 'AFRNLV'),
(46, 11, 45, '“Leermeester,” sê ’n wetskenner, “U beledig óns ook met wat U nou gesê het.”', 'AFRNLV'),
(46, 11, 46, '“Ja,” het Jesus geantwoord, “ellende wag ook vir julle, wetskenners! Want julle belas mense met onmoontlike godsdienstige eise, en julle lig nooit ’n vinger om die las te verlig nie.', 'AFRNLV'),
(46, 11, 47, '“Ellende wag vir julle! Want julle bou grafte vir die profete wat julle voorouers lank gelede vermoor het.', 'AFRNLV'),
(46, 11, 48, 'So bevestig julle dat julle die dade van julle voorouers goedkeur. Húlle het immers die profete doodgemaak, maar júlle bou hulle grafte op.', 'AFRNLV'),
(46, 11, 49, '“Dít is wat God in sy wysheid oor julle gesê het: ‘Ek sal profete en apostels na hulle toe stuur, en hulle sal sommige doodmaak en ander vervolg.’', 'AFRNLV'),
(46, 11, 50, '“En julle van hierdie geslag sal verantwoordelik gehou word vir al God se profete van die skepping van die wêreld af —', 'AFRNLV'),
(46, 11, 51, 'van die moord van Abel af tot die moord van Sagaria wat tussen die altaar en die heiligdom vermoor is. Ja, dit sal sekerlik teen julle gehou word.', 'AFRNLV'),
(46, 11, 52, '“Ellende wag vir julle, wetskenners! Want julle verberg die sleutel tot kennis vir die mense. Julle gaan self nie die koninkryk binne nie, en julle verhinder ander om in te gaan.”', 'AFRNLV'),
(46, 11, 53, 'Toe Jesus uit die huis uitgaan, het die wetskenners en Fariseërs baie vyandig begin raak en Hom met vrae bestook oor ’n klomp goed', 'AFRNLV'),
(46, 11, 54, 'in ’n poging om Hom te betrap op iets wat Hy verkeerd sê.', 'AFRNLV'),
(46, 12, 1, 'Intussen het die skares aangegroei tot duisende wat rondgemaal en mekaar vertrap het. Jesus het Hom eerstens tot sy dissipels gerig en hulle gewaarsku: “Pas op vir die suurdeeg van die Fariseërs, naamlik hulle skynheiligheid.', 'AFRNLV'),
(46, 12, 2, 'Die tyd kom dat alles openbaar sal word; alles wat geheim gehou word, sal onthul word.', 'AFRNLV'),
(46, 12, 3, 'Wat julle ook al in die donker gesê het, sal in die lig gehoor word, en wat julle agter geslote deure gefluister het, sal van die dakke af geskree word vir almal om te hoor!”', 'AFRNLV'),
(46, 12, 4, '“Ek sê vir julle, my vriende, moenie bang wees vir dié wat julle wil doodmaak nie. Hulle kan net die liggaam doodmaak; hulle kan niks meer aan julle doen nie.', 'AFRNLV'),
(46, 12, 5, 'Maar Ek sal julle sê wie om te vrees: Julle moet ontsag hê vir God wat die mag het om mense dood te maak en hulle daarna in die hel te gooi. Ja, Ek sê vir julle, Hóm moet julle vrees.', 'AFRNLV'),
(46, 12, 6, '“Wat kos vyf mossies? ’n Paar sent? Tog vergeet God nie één van hulle nie.', 'AFRNLV'),
(46, 12, 7, 'Selfs die hare op julle kop is almal getel. Moet dus nie bang wees nie; julle is vir Hom meer werd as ’n hele swerm mossies.”', 'AFRNLV'),
(46, 12, 8, '“En Ek verseker julle hiervan: As enigiemand My openlik hier op aarde erken, sal Ek, die Seun van die Mens, daardie persoon openlik voor God se engele erken.', 'AFRNLV'),
(46, 12, 9, 'Maar as enigiemand My hier op aarde verloën, sal Ek dié persoon voor God se engele verloën.', 'AFRNLV'),
(46, 12, 10, 'Nietemin sal dié wat iets teen My, die Seun van die Mens, sê, vergewe word, maar enigeen wat teen die Heilige Gees laster, sal nooit vergewe word nie.', 'AFRNLV'),
(46, 12, 11, '“En wanneer julle in die sinagoges en voor heersers en owerhede verhoor word, moenie julle bekommer oor wat julle ter verdediging sal sê nie,', 'AFRNLV'),
(46, 12, 12, 'want die Heilige Gees sal julle leer wat nodig is om te sê terwyl julle daar staan.”', 'AFRNLV'),
(46, 12, 13, 'Toe het iemand uit die skare geroep: “Leermeester, sê asseblief vir my broer om ons pa se boedel met my te deel.”', 'AFRNLV'),
(46, 12, 14, 'Jesus het geantwoord: “Vriend, wie het My as regter oor julle aangestel om oor sulke dinge te besluit?”', 'AFRNLV'),
(46, 12, 15, 'Toe het Hy gesê: “Pas op! Moenie gierig wees nie. Ware lewe word nie gemeet aan hoeveel ons besit nie.”', 'AFRNLV'),
(46, 12, 16, 'Toe vertel Hy ’n gelykenis: “’n Ryk man het ’n vrugbare plaas besit wat goeie oeste opgelewer het.', 'AFRNLV'),
(46, 12, 17, 'Hy het toe by homself gewonder: ‘Wat moet ek doen? Ek het nie meer stoorplek vir die oes oor nie.’', 'AFRNLV'),
(46, 12, 18, 'Hy het toe gesê: ‘Ek weet! Ek sal my skure afbreek en groter skure bou. Dan sal ek genoeg plek hê om alles te berg.', 'AFRNLV'),
(46, 12, 19, 'En ek sal terugsit en vir myself sê: Jou gelukkige kêrel! Jy het genoeg gebêre vir die jare wat voorlê. Ontspan nou! Eet, drink en wees vrolik!’', 'AFRNLV'),
(46, 12, 20, '“Maar God het vir hom gesê: ‘Jou dwaas! Vannag nog sal jy sterf. En alles wat jy bymekaargemaak het, wie sal dit kry?’', 'AFRNLV'),
(46, 12, 21, '“Ja, ’n mens is ’n dwaas as jy net aardse rykdom versamel, maar nie ’n ryk verhouding met God het nie.”', 'AFRNLV'),
(46, 12, 22, 'Jesus sê toe vir sy dissipels: “Daarom sê Ek vir julle, moenie julle oor die alledaagse lewe bekommer — of julle genoeg kos het om te eet of klere om te dra nie.', 'AFRNLV'),
(46, 12, 23, 'Want die lewe bestaan uit veel meer as kos en die liggaam is veel meer as klere.', 'AFRNLV'),
(46, 12, 24, 'Kyk na die kraaie. Hulle saai en oes nie, hulle het geen spens of skuur waarin hulle voorrade bêre nie, en tog sorg God vir hulle. En julle is baie waardevoller vir Hom as enige voëls!', 'AFRNLV'),
(46, 12, 25, 'Kan al julle bekommernisse ’n enkele sekonde tot julle lewe toevoeg? Natuurlik nie!', 'AFRNLV'),
(46, 12, 26, 'En as kommer nie eers sulke klein dingetjies kan regkry nie, wat is die nut van kommer oor groter dinge?', 'AFRNLV'),
(46, 12, 27, '“Kyk na die lelies en hoe hulle groei. Hulle werk nie en maak nie klere nie, en selfs Salomo in al sy prag was nie so mooi geklee soos hulle nie.', 'AFRNLV'),
(46, 12, 28, 'As God só wonderlik sorg vir die blomme wat vandag hier is en môre weg is, hoeveel te meer sal Hy nie vir julle sorg nie? Julle het so min geloof!', 'AFRNLV'),
(46, 12, 29, '“En moenie oor kos bekommerd wees nie — oor wat om te eet en wat om te drink nie. Moenie bekommerd wees nie.', 'AFRNLV'),
(46, 12, 30, 'Hierdie dinge domineer die gedagtes van die nasies van hierdie wêreld. Maar julle Vader ken alreeds julle behoeftes.', 'AFRNLV'),
(46, 12, 31, 'Beywer julle allereers vir sy koningsheerskappy en Hy sal vir julle hierdie dinge nog daarby gee.', 'AFRNLV'),
(46, 12, 32, '“Moet dus nie bang wees nie, klein kuddetjie. Want dit maak julle Vader baie gelukkig om die koninkryk aan julle te gee.', 'AFRNLV'),
(46, 12, 33, '“Verkoop wat julle het, en gee vir dié wat behoeftig is. Dit sal vir julle ’n skat in die hemel opberg! En die beursies van die hemel kry nie gate in nie. Julle skat sal veilig wees — geen dief kan dit steel en geen mot dit vernietig nie.', 'AFRNLV'),
(46, 12, 34, '“Waar jou skat is, dáár sal jou hart en gedagtes ook wees.”', 'AFRNLV'),
(46, 12, 35, '“Wees geklee vir diens en goed voorberei,', 'AFRNLV'),
(46, 12, 36, 'asof julle wag vir julle meester om terug te kom van die bruilofsfees af. Dan sal julle gereed wees om die deur oop te maak sodra hy kom en klop.', 'AFRNLV'),
(46, 12, 37, 'Hy sal hulle wat gereed is en vir sy terugkoms sit en wag baie spesiaal behandel. Ek verseker julle, hy self sal hulle laat aansit, ’n voorskoot aantrek en hulle bedien terwyl hulle sit en eet!', 'AFRNLV'),
(46, 12, 38, 'Hy kan in die middel van die nag kom of net voor dagbreek. Maar wanneer hy ook al kom, hy sal sy dienaars wat gereed is baie spesiaal behandel.', 'AFRNLV'),
(46, 12, 39, '“Weet dit: ’n Huiseienaar wat geweet het presies hoe laat ’n inbreker sou kom, sou nie toelaat dat by die huis ingebreek word nie.', 'AFRNLV'),
(46, 12, 40, 'Julle moet altyd gereed wees, want Ek, die Seun van die Mens, sal kom wanneer dit die minste verwag word.”', 'AFRNLV'),
(46, 12, 41, 'Petrus vra toe: “Here, is hierdie gelykenis net vir ons of vir almal?”', 'AFRNLV'),
(46, 12, 42, 'En Jesus het geantwoord: “Ek praat met enige getroue, verstandige slaaf aan wie die meester die verantwoordelikheid opgedra het om sy huishouding te bestuur en sy gesin te voed.', 'AFRNLV'),
(46, 12, 43, 'As die meester terugkom en sien dat die slaaf ’n goeie werk gedoen het, sal daar ’n beloning wees.', 'AFRNLV'),
(46, 12, 44, 'Ek verseker jou, die meester sal die slaaf aanstel oor alles wat hy besit.', 'AFRNLV'),
(46, 12, 45, 'Maar as die slaaf dink: ‘My meester sal nie binnekort terug wees nie,’ en hy begin die ander slawe verdruk en gaan hom te buite met kos en drank —', 'AFRNLV'),
(46, 12, 46, 'wel, die meester sal onaangekondig en onverwags terugkom. Hy sal die slaaf folter en hom laat deel in die lot van die ontroues.', 'AFRNLV'),
(46, 12, 47, 'Die slaaf sal swaar gestraf word, want alhoewel hy sy plig geken het, het hy dit nie gedoen nie.', 'AFRNLV'),
(46, 12, 48, '“Maar hulle wat nie bewus was dat hulle verkeerd doen nie — hulle sal net lig gestraf word. Baie word verwag van hulle aan wie baie gegee is, en nog veel meer word vereis van hulle aan wie soveel meer gegee is.”', 'AFRNLV'),
(46, 12, 49, '“Ek het gekom om vuur op die aarde te bring en Ek wens dat my taak al afgehandel was!', 'AFRNLV'),
(46, 12, 50, 'Daar lê ’n vreeslike doop vir My voor, en Ek is onder ’n swaar las totdat dit volvoer is.', 'AFRNLV'),
(46, 12, 51, 'Dink julle Ek het gekom om vrede op aarde te bring? Nee, Ek het gekom om stryd en verdeeldheid te bring!', 'AFRNLV'),
(46, 12, 52, 'Van nou af sal gesinne oor My verdeeld wees, drie teen twee, en twee teen drie.', 'AFRNLV'),
(46, 12, 53, 'Daar sal verdeeldheid wees tussen pa en seun, en seun en pa; tussen ma en dogter, en dogter en ma; tussen skoonma en skoondogter, en skoondogter en skoonma.”', 'AFRNLV'),
(46, 12, 54, 'Toe het Jesus na die skare gedraai en gesê: “Wanneer julle wolke sien saampak in die weste, sê julle: ‘Hier kom ’n reënbui.’ En julle is reg.', 'AFRNLV'),
(46, 12, 55, 'Wanneer die suidewind waai, sê julle: ‘Vandag sal skroeiwarm wees.’ En dit is so.', 'AFRNLV'),
(46, 12, 56, 'Julle skynheiliges! Julle weet hoe om die voorkoms van die aarde en die lug te vertolk, maar julle kan nie die huidige tyd vertolk nie.', 'AFRNLV'),
(46, 12, 57, '“Hoekom kan julle nie self besluit wat is reg nie?', 'AFRNLV'),
(46, 12, 58, 'As julle saam met julle teenparty op pad hof toe is, doen moeite om ’n ooreenkoms te bereik voordat julle saak voor die regter kom, of julle kan gevonnis word en aan die polisie oorhandig word en in die tronk gestop word.', 'AFRNLV'),
(46, 12, 59, 'En as dit gebeur, sal julle nie vrykom voordat julle die laaste sent betaal het nie.”', 'AFRNLV'),
(46, 13, 1, 'Omtrent hierdie tyd is Jesus meegedeel dat Pilatus ’n aantal mense van Galilea laat doodmaak het terwyl hulle offers gebring het by die tempel in Jerusalem.', 'AFRNLV'),
(46, 13, 2, '“Dink julle daardie Galileërs was groter sondaars as die ander mense van Galilea?” het Hy gevra. “Is dit waarom hulle geboet het?', 'AFRNLV'),
(46, 13, 3, 'Glad nie! En julle sal ook omkom tensy julle tot inkeer kom.', 'AFRNLV'),
(46, 13, 4, 'En wat van die agtien mans wat gesterf het toe die toring van Siloam op hulle geval het? Was hulle die ergste sondaars in Jerusalem?', 'AFRNLV'),
(46, 13, 5, 'Nee, en Ek sê weer vir julle, as julle nie tot inkeer kom nie, sal julle almal ook net so omkom.”', 'AFRNLV'),
(46, 13, 6, 'Toe het Jesus hierdie gelykenis vertel: “’n Man het ’n vyeboom in sy tuin geplant en telkens gekom om te kyk of daar al vye aan was, maar hy was altyd teleurgesteld.', 'AFRNLV'),
(46, 13, 7, 'Uiteindelik het hy vir sy tuinier gesê: ‘Kyk, ek kom soek nou al drie jaar lank vrugte aan hierdie boom en kry niks nie. Haal hom uit! Hoekom moet hy die grond nog langer uitput?’', 'AFRNLV'),
(46, 13, 8, '“Die tuinier het geantwoord: ‘Meneer, gee hom nog een kans. Los hom nog ’n jaar, en ek sal besondere aandag aan hom gee en baie bemesting.', 'AFRNLV'),
(46, 13, 9, 'As ons volgende jaar vye kry, goed. So nie kan u hom uithaal.’”', 'AFRNLV'),
(46, 13, 10, 'Een Sabbatdag, terwyl Jesus in die sinagoge onderrig gegee het,', 'AFRNLV'),
(46, 13, 11, 'het Hy ’n vrou gesien wat deur ’n bose gees inmekaargetrek is. Sy was vir agtien jaar lank kromgetrek en kon nie regop staan nie.', 'AFRNLV'),
(46, 13, 12, 'Toe Jesus haar sien, roep Hy haar nader en sê: “Vrou, jy is van jou kwaal genees!”', 'AFRNLV'),
(46, 13, 13, 'Toe het Hy haar aangeraak en sy kon dadelik regop staan. Hoe het sy God nie geloof en gedank nie!', 'AFRNLV'),
(46, 13, 14, 'Maar die hoof van die sinagoge was verontwaardig dat Jesus haar op die Sabbatdag genees het. “Daar is ses dae van die week om te werk,” het hy vir die skare gesê. “Kom op daardie dae om genees te word, nie op die Sabbat nie.”', 'AFRNLV'),
(46, 13, 15, 'Maar die Here antwoord hom: “Julle huigelaars! Julle werk op die Sabbatdag! Wie van julle maak nie op die Sabbat julle os of donkie los in die stal en lei hom uit om te drink nie?', 'AFRNLV'),
(46, 13, 16, 'Was dit nie vir My nodig, selfs op die Sabbatdag, om hierdie arme vrou te bevry van die gevangenskap waarin Satan haar vir agtien jaar gehou het nie?”', 'AFRNLV'),
(46, 13, 17, 'Dit het sy vyande laat skaam kry. En al die mense was verheug oor die wonderlike dinge wat Hy gedoen het.', 'AFRNLV'),
(46, 13, 18, 'Toe het Jesus gesê: “Hoe lyk die koningsheerskappy van God? Hoe kan Ek dit illustreer?', 'AFRNLV'),
(46, 13, 19, '“Dit is soos ’n klein mosterdsaadjie wat in ’n tuin geplant is; dit groei en word ’n boom, en die voëls kom en vind skuiling in sy takke.”', 'AFRNLV'),
(46, 13, 20, 'Hy het ook gevra: “Soos wat is die koningsheerskappy van God nog?', 'AFRNLV'),
(46, 13, 21, 'Dis soos suurdeeg wat ’n vrou gebruik om brood te bak. Alhoewel sy ’n groot klomp meel gebruik, het die suurdeeg elke deel van die deeg deurtrek.”', 'AFRNLV'),
(46, 13, 22, 'Jesus het deur die dorpe en kleiner plekkies beweeg en terselfdertyd mense geleer terwyl Hy steeds na Jerusalem reis.', 'AFRNLV'),
(46, 13, 23, 'Iemand het Hom gevra: “Here, sal net ’n paar mense verlos word?” Hy het geantwoord:', 'AFRNLV'),
(46, 13, 24, '“Die deur na die koninkryk van God is nou. Werk hard om in te gaan, want baie sal probeer ingaan, maar dit nie regkry nie.', 'AFRNLV'),
(46, 13, 25, 'Wanneer die eienaar die deur gesluit het, sal julle buite staan en aan die deur klop en smeek: ‘Here, maak vir ons oop!’ Maar Hy sal antwoord: ‘Ek weet nie waar julle vandaan kom nie.’', 'AFRNLV'),
(46, 13, 26, 'Julle sal sê: ‘Maar ons het dan saam met U geëet en gedrink, en U het in ons strate onderrig.’', 'AFRNLV'),
(46, 13, 27, 'En Hy sal antwoord: ‘Ek sê vir julle, Ek weet nie waar julle vandaan kom nie. Gaan weg, julle almal wat kwaad doen.’', 'AFRNLV'),
(46, 13, 28, '“En daar sal groot gehuil en gekners van tande wees, want julle sal vir Abraham, Isak, Jakob en al die profete in die koninkryk van God sien, maar julle sal uitgegooi word.', 'AFRNLV'),
(46, 13, 29, 'Dan sal mense van oral oor die wêreld kom om hulle feesplekke in te neem in die koninkryk van God.', 'AFRNLV'),
(46, 13, 30, 'En onthou: party wat nou verag word, sal dan grootliks vereer word; en party wat nou grootliks vereer word, sal dan verag word.”', 'AFRNLV'),
(46, 13, 31, '’n Paar minute later het sommige Fariseërs vir Hom gesê: “Gee pad hier as jy wil lewe, want Herodes Antipas wil jou doodmaak!”', 'AFRNLV'),
(46, 13, 32, 'Jesus het geantwoord: “Gaan sê vir daardie jakkals dat Ek sal aanhou om vandag en môre duiwels uit te dryf en genesingswonders te doen, en op die derde dag sal Ek my doel bereik.', 'AFRNLV'),
(46, 13, 33, 'Ja, vandag, môre, en die volgende dag moet Ek voortgaan op my reis. Want dit sal ondenkbaar wees dat ’n profeet van God op ’n ander plek as in Jerusalem doodgemaak word!', 'AFRNLV'),
(46, 13, 34, '“O Jerusalem, Jerusalem, stad wat die profete doodmaak en God se boodskappers stenig! Hoe dikwels wou Ek jou kinders bymekaarmaak soos ’n hen wat haar kuikens onder haar vlerke beskerm, maar julle wou My nie toelaat nie.', 'AFRNLV'),
(46, 13, 35, 'En kyk, nou word julle huis vir julle leeg agtergelaat. En julle sal My nie weer sien nie totdat julle sal sê: ‘Geseënd is die een wat kom in die Naam van die Here!’”', 'AFRNLV'),
(46, 14, 1, 'Een Sabbatdag het Jesus vir ’n ete-uitnodiging by die huis van ’n leier van die Fariseërs aangekom. Die mense het Hom fyn dopgehou,', 'AFRNLV'),
(46, 14, 2, 'want daar was ’n man wie se arms en bene geswel was.', 'AFRNLV'),
(46, 14, 3, 'Jesus vra toe die Fariseërs en wetskenners: “Wel, is dit volgens wet toelaatbaar om mense op die Sabbatdag gesond te maak, of nie?”', 'AFRNLV'),
(46, 14, 4, 'Toe hulle stilbly, het Jesus die siek man aangeraak, hom genees en huis toe gestuur.', 'AFRNLV'),
(46, 14, 5, 'Toe het Hy na hulle gedraai en gevra: “Wie van julle werk nie op die Sabbat nie? As jou seun of bees in ’n put val, sal jy hom nie dadelik daar uithaal nie?”', 'AFRNLV'),
(46, 14, 6, 'Weer kon hulle geen antwoord hierop gee nie.', 'AFRNLV'),
(46, 14, 7, 'Toe Jesus sien dat almal wat na die ete genooi was, naby die kop van die tafel probeer sit, het Hy hulle hierdie raad gegee:', 'AFRNLV'),
(46, 14, 8, '“As julle na ’n bruilof genooi word, moenie altyd die beste plek uitsoek nie. Wat as daar iemand belangriker as jy ook genooi is?', 'AFRNLV'),
(46, 14, 9, 'Die gasheer sal sê: ‘Laat hierdie persoon asseblief hier sit.’ Dan sal jy met ’n rooi gesig opnuut moet plek soek — aan die end van die tafel!', 'AFRNLV'),
(46, 14, 10, '“Maak liewer so — sit aan die end van die tafel. Dan, wanneer die gasheer jou sien, sal hy kom en sê: ‘Vriend, ons het ’n beter plek as dit vir jou!’ Dan sal jy voor al die ander gaste vereer word;', 'AFRNLV'),
(46, 14, 11, 'want die hoogmoediges sal verneder word, maar die nederiges sal vereer word.”', 'AFRNLV'),
(46, 14, 12, 'Toe draai Hy na sy gasheer. “Wanneer jy ’n middag- of aandete gee,” het Hy gesê, “moenie jou vriende, broers, familie en ryk bure nooi nie. Want hulle sal jou beloon deur jou terug te nooi.', 'AFRNLV'),
(46, 14, 13, 'Nooi liewer die armes, kreupeles, verlamdes en blindes.', 'AFRNLV'),
(46, 14, 14, 'Jy sal geseënd wees, want by die opstanding van die godvresendes sal God jou beloon omdat jy hulle wat jou nie kon beloon nie, genooi het.”', 'AFRNLV'),
(46, 14, 15, 'Toe hy dit hoor, het ’n man wat saam met Jesus aan tafel was, uitgeroep: “Wat ’n voorreg sal dit wees om deel te hê aan die feesmaal in die koninkryk van God!”', 'AFRNLV'),
(46, 14, 16, 'Maar Jesus het hom geantwoord: “’n Man het ’n groot feesmaal voorberei en baie uitnodigings uitgestuur.', 'AFRNLV'),
(46, 14, 17, 'Toe alles gereed was, het hy ’n slaaf rondgestuur om die gaste te laat weet dat hulle maar kan kom.', 'AFRNLV'),
(46, 14, 18, 'Maar hulle het almal begin verskoning maak. Een het gesê hy het pas ’n stuk grond gekoop en wou daarna gaan kyk. Hy vra dus om verskoon te word.', 'AFRNLV'),
(46, 14, 19, '’n Ander een het gesê hy het nou net vyf paar osse gekoop en wil hulle gaan probeer.', 'AFRNLV'),
(46, 14, 20, '’n Ander een was pas getroud, en het gesê hy kon nie kom nie.', 'AFRNLV'),
(46, 14, 21, '“Die slaaf het toe teruggekom en aan sy baas vertel wat hulle gesê het. Die baas het kwaad geword en sê toe: ‘Gaan gou in die strate en stegies van die stad en nooi die armes, die kreupeles, die verlamdes en blindes.’', 'AFRNLV'),
(46, 14, 22, 'Nadat die slaaf dit gedoen het, het hy gerapporteer: ‘Daar is plek vir nog meer.’', 'AFRNLV'),
(46, 14, 23, 'Sy baas sê toe: ‘Gaan uit op die paaie en lanings en dring aan by enigiemand wat jy teëkom om te kom sodat my huis vol kan word.', 'AFRNLV'),
(46, 14, 24, 'Want ek sê vir julle, niemand van dié wat genooi is, sal selfs die kleinste proeseltjie smaak van wat ek vir hulle voorberei het nie.’”', 'AFRNLV'),
(46, 14, 25, 'Groot skares het Jesus gevolg. Hy het omgedraai en vir hulle gesê:', 'AFRNLV'),
(46, 14, 26, '“As iemand na My toe kom, moet jy My liewer hê as jou eie pa en ma, vrou en kinders, broers en susters, en ook nie jou eie lewe gering ag nie. Anders kan jy nie my dissipel wees nie.', 'AFRNLV'),
(46, 14, 27, 'En jy kan nie my dissipel wees as jy nie jou eie kruis dra en My volg nie.', 'AFRNLV'),
(46, 14, 28, '“Moenie eers begin voordat jy die koste bereken het nie. Want wie sal met die oprigting van ’n gebou begin sonder om eers kwotasies te kry en te sien of daar genoeg geld is om die rekeninge te betaal?', 'AFRNLV'),
(46, 14, 29, 'Anders kan jy dalk net die fondament voltooi voordat die geld opraak. En dan sal almal mos vir jou lag!', 'AFRNLV'),
(46, 14, 30, 'Dan sal hulle sê: ‘Daardie kêrel het mooi begin bou, maar sy geld was op nog lank voordat hy klaar was.’', 'AFRNLV'),
(46, 14, 31, '“Of watter koning sal ooit droom om oorlog toe te gaan voordat hy saam met sy raadgewers gaan sit en beplan het of hy met sy 10 000 man sterk genoeg is om die aankomende 20 000 soldate te verslaan?', 'AFRNLV'),
(46, 14, 32, 'As hy nie kan nie, sal hy, terwyl die vyand nog ver is, ’n afvaardiging stuur om vredesvoorstelle te maak.', 'AFRNLV'),
(46, 14, 33, 'Só kan niemand my dissipel word sonder om alles vir My prys te gee nie.', 'AFRNLV'),
(46, 14, 34, '“Sout is goed om smaak te gee. Maar as dit sy smaak verloor het, hoe kry ’n mens dit weer sout?', 'AFRNLV'),
(46, 14, 35, 'Smaaklose sout is selfs nie goed vir die grond of vir bemesting nie. Dit word weggegooi. Enigeen wat gewillig is om te hoor, moet luister en verstaan!”', 'AFRNLV'),
(46, 15, 1, 'Tollenaars en ander sondaars het dikwels na Jesus se onderrig kom luister.', 'AFRNLV'),
(46, 15, 2, 'Fariseërs en wetskenners het beswaar gemaak dat Hy met veragtelike mense geassosieer het — en selfs saam met hulle geëet het!', 'AFRNLV'),
(46, 15, 3, 'Jesus het toe hierdie gelykenis vertel:', 'AFRNLV'),
(46, 15, 4, '“As jy 100 skape het en een het verdwaal en verlore geraak, sal jy nie die 99 ander net daar laat staan en die een gaan soek tot jy hom kry nie?', 'AFRNLV'),
(46, 15, 5, 'En dan sal jy hom met blydskap op jou skouers huis toe dra.', 'AFRNLV'),
(46, 15, 6, 'Wanneer jy tuis is, sal jy jou vriende en bure roep om saam bly te wees omdat jy jou verlore skaap gevind het.', 'AFRNLV'),
(46, 15, 7, 'Net so sal die hemel blyer wees oor een sondaar wat tot inkeer kom as oor 99 ander wat regverdig is en nie nodig het om tot inkeer te kom nie!”', 'AFRNLV'),
(46, 15, 8, '“Of veronderstel ’n vrou het tien waardevolle silwermuntstukke en verloor een daarvan. Sal sy nie ’n lamp opsteek en die huis van hoek tot kant uitvee totdat sy dit kry nie?', 'AFRNLV'),
(46, 15, 9, 'En wanneer sy dit kry, roep sy haar vriende en bure om saam bly te wees omdat sy haar muntstuk gevind het.', 'AFRNLV'),
(46, 15, 10, 'Net so is daar blydskap onder God se engele as net een sondaar tot inkeer kom.”', 'AFRNLV'),
(46, 15, 11, 'Om dié punt verder te verklaar, het Jesus vir hulle die volgende verhaal vertel: “’n Man het twee seuns gehad.', 'AFRNLV'),
(46, 15, 12, 'Die jongste het vir sy pa gesê: ‘Ek wil my deel van die boedel nou hê, eerder as om te wag tot Pa doodgaan.’ Die pa het toe ingestem om sy goed tussen sy twee seuns te verdeel.', 'AFRNLV'),
(46, 15, 13, '“’n Paar dae later het hierdie jonger seun al sy besittings in geld omskep, na ’n ver land gereis, en daar al sy geld verkwis met ’n uitspattige lewe.', 'AFRNLV'),
(46, 15, 14, 'Teen die tyd dat sy geld opgeraak het, het ’n groot hongersnood oor die land gekom en hy het begin honger ly.', 'AFRNLV'),
(46, 15, 15, 'Hy kry toe werk by ’n plaaslike boer en dié het hom die veld ingestuur om varke op te pas.', 'AFRNLV'),
(46, 15, 16, 'Die seun het só honger geword dat selfs die peule wat die varke gevreet het, vir hom smaaklik gelyk het. Maar niemand het hom enigiets gegee om te eet nie.', 'AFRNLV'),
(46, 15, 17, '“Toe hy uiteindelik tot sy sinne kom, het hy vir homself gesê: ‘By die huis het selfs die gehuurde werkers meer as genoeg kos, en hier is ek besig om van honger dood te gaan!', 'AFRNLV'),
(46, 15, 18, 'Ek sal teruggaan na my pa toe en vir hom sê: Pa, ek het gesondig teen die hemel én teen Pa;', 'AFRNLV'),
(46, 15, 19, 'ek is nie langer werd om Pa se seun genoem te word nie. Neem my asseblief in diens as ’n gehuurde werker.’', 'AFRNLV'),
(46, 15, 20, '“Daarop het hy teruggegaan na sy pa toe. En toe hy nog ver weg was, het sy pa hom gesien aankom. Oorweldig met liefde en deernis het hy na sy seun toe gehardloop, hom omhels en gesoen.', 'AFRNLV'),
(46, 15, 21, 'Sy seun het vir hom gesê: ‘Pa, ek het gesondig teen die hemel én teen Pa; ek is nie langer werd om Pa se seun genoem te word nie.’', 'AFRNLV'),
(46, 15, 22, '“Maar sy pa sê vir die bediendes: ‘Gou, bring die mooiste mantel in die huis, en trek dit vir hom aan. Kry ’n ring vir sy vinger, en sandale vir sy voete.', 'AFRNLV'),
(46, 15, 23, 'En slag die vetgemaakte kalf. Ons moet feesvier,', 'AFRNLV'),
(46, 15, 24, 'want hierdie seun van my was dood en hy het nou teruggekeer na die lewe. Hy was verlore, maar nou is hy gevind.’ Toe het hulle begin feesvier.', 'AFRNLV'),
(46, 15, 25, '“Intussen het die ouer seun in die veld gewerk. Toe hy terugkom huis toe, hoor hy musiek en dansery in die huis,', 'AFRNLV'),
(46, 15, 26, 'en hy vra toe een van die bediendes wat aangaan.', 'AFRNLV'),
(46, 15, 27, '‘Jou broer is terug!’ is vir hom gesê. ‘En jou pa het die vetgemaakte kalf geslag. Ons vier fees omdat hy veilig teruggekom het.’', 'AFRNLV'),
(46, 15, 28, '“Die ouer broer het hom liederlik vererg en wou nie ingaan nie. Sy pa het toe uitgekom en hom gesoebat,', 'AFRNLV'),
(46, 15, 29, 'maar hy het geantwoord: ‘Ek het al die jare hard gewerk vir Pa en nooit geweier om enigiets te doen wat Pa my gesê het om te doen nie. En in al die tyd het Pa my nie eers ’n bokkie gegee om saam met my vriende fees te vier nie.', 'AFRNLV'),
(46, 15, 30, 'Maar toe hierdie seun van Pa terugkom nadat hy Pa se geld op prostitute gemors het, vier Pa fees en slag die beste kalf wat ons het.’', 'AFRNLV'),
(46, 15, 31, '“Sy pa het vir hom gesê: ‘Kyk, Seun, ek en jy is nog altyd hier bymekaar en alles wat ek het, is tog joune.', 'AFRNLV'),
(46, 15, 32, 'Ons moet hierdie gelukkige dag vier. Want jou broer was dood en het teruggekom na die lewe! Hy was verlore, maar nou is hy gevind!’”', 'AFRNLV'),
(46, 16, 1, 'Jesus het hierdie verhaal aan sy dissipels vertel: “’n Ryk man het ’n bestuurder in diens gehad om sy sake te behartig, maar gou het ’n gerug die rondte gedoen dat die bestuurder sy baas se besittings verkwis.', 'AFRNLV'),
(46, 16, 2, 'Sy werkgewer roep hom toe in en sê: ‘Wat hoor ek van jou? Stel jou verslag op, want jy gaan ontslaan word.’', 'AFRNLV'),
(46, 16, 3, '“Die bestuurder het by homself gedink: ‘Wat nou? Dis klaarpraat met my hier; ek het nie die krag om te gaan slote grawe nie en ek is te trots om te gaan bedel.', 'AFRNLV'),
(46, 16, 4, 'Ek het die oplossing! Dit gaan vir my boonop nog baie vriende besorg wat na my sal omsien as ek hier padgee!’', 'AFRNLV'),
(46, 16, 5, '“Hy het toe elke persoon wat aan sy werkgewer geld geskuld het, ingeroep om die situasie te bespreek. Hy het vir die eerste een gevra: ‘Hoeveel skuld jy hom?’', 'AFRNLV'),
(46, 16, 6, 'Die man het geantwoord: ‘Ek skuld hom 100 vate olyfolie.’ Die bestuurder sê toe: ‘Skeur op daardie skuldbrief en teken ’n ander een vir 50.’', 'AFRNLV'),
(46, 16, 7, '“‘En hoeveel skuld jy my werkgewer?’ het hy vir die volgende persoon gevra. ‘100 sakke koring,’ was die antwoord. ‘Hier,’ het die bestuurder gesê, ‘vat jou skuldbrief en vervang dit met een vir 80 sakke.’', 'AFRNLV'),
(46, 16, 8, '“Die ryk man moes tog die oneerlike bestuurder prys omdat hy so uitgeslape was. En dit is waar dat die mense van hierdie wêreld onder mekaar vindingryker is as die godvresende mense.', 'AFRNLV'),
(46, 16, 9, 'Ek sê vir julle, gebruik julle wêreldse bronne tot voordeel van ander, en maak só vriende. Op dié manier sal julle vrygewigheid vir julle ’n beloning in die hemel verseker.”', 'AFRNLV'),
(46, 16, 10, '“As julle in klein sake getrou is, sal julle ook in groot sake getrou wees. As jy selfs ’n klein bietjie oneerlik is, sal jy nie eerlik wees met groot verantwoordelikhede nie.', 'AFRNLV'),
(46, 16, 11, 'En as julle onbetroubaar is met wêreldse rykdom, wie sal julle vertrou met die werklike rykdom van die hemel?', 'AFRNLV'),
(46, 16, 12, 'En as julle nie betroubaar is met ander mense se geld nie, waarom sal julle met julle eie geld vertrou word?', 'AFRNLV'),
(46, 16, 13, '“Niemand kan twee eienaars dien nie. Want jy sal die een haat en die ander liefhê, of die een aanhang en die ander verag. Julle kan nie God én geld dien nie.”', 'AFRNLV'),
(46, 16, 14, 'Die Fariseërs wat baie lief was vir hulle geld het natuurlik hiermee gespot.', 'AFRNLV'),
(46, 16, 15, 'Hy sê toe vir hulle: “Julle wil graag in die openbaar goed voorkom, maar God ken julle bose harte. Wat hierdie wêreld vereer, is ’n gruwel in die oë van God.', 'AFRNLV'),
(46, 16, 16, '“Totdat Johannes die Doper begin preek het, was die wette van Moses en die profete julle riglyn. Maar van toe af word die Goeie Nuus van God se koningsheerskappy verkondig en gretige skares trek op.', 'AFRNLV'),
(46, 16, 17, 'Dit beteken egter nie dat die wet sy geldigheid verloor het nie. Dit bly van krag tot in sy fynste besonderheid. Dit is sterker en meer blywend as hemel en aarde.', 'AFRNLV'),
(46, 16, 18, '“Enigiemand wat van sy vrou skei en met iemand anders trou, maak hom skuldig aan huweliksverbreking, en enigeen wat ’n geskeide vrou trou, maak hom ook skuldig aan huweliksverbreking.”', 'AFRNLV'),
(46, 16, 19, 'Jesus het gesê: “Daar was ’n ryk man wat pragtig aangetrek het en sorgeloos in weelde geleef het.', 'AFRNLV'),
(46, 16, 20, 'Voor sy deur het ’n siek bedelaar genaamd Lasarus gelê.', 'AFRNLV'),
(46, 16, 21, 'Terwyl Lasarus daar gelê en begeer het om van die oorskiet van die ryk man se tafel te kon kry, het die honde aan sy oop sere kom lek.', 'AFRNLV'),
(46, 16, 22, 'Uiteindelik is die bedelaar dood, en hy is deur die engele weggedra om by Abraham te wees. Die ryk man het ook gesterf en is begrawe.', 'AFRNLV'),
(46, 16, 23, 'Hy het sy oë in die doderyk oopgemaak en terwyl hy gefolter word, het hy Lasarus in die verte by Abraham gesien.', 'AFRNLV'),
(46, 16, 24, '“Die ryk man het geroep: ‘Vader Abraham, ontferm u oor my! Stuur vir Lasarus hierheen om die punt van sy vinger in water te steek en my tong af te koel, want ek ly verskriklik in hierdie vlamme!’', 'AFRNLV'),
(46, 16, 25, '“Maar Abraham het vir hom gesê: ‘Kind, onthou gedurende jou leeftyd het jy alles gehad wat jy wou hê, en Lasarus niks. Maar nou is hy hier en word vertroos, en jy word gepynig.', 'AFRNLV'),
(46, 16, 26, 'En buitendien is daar ’n groot kloof wat ons skei. Enigeen wat van hier na julle wil oorgaan, word op die rand gestuit, en niemand van daar af kan na ons toe oorkom nie.’', 'AFRNLV'),
(46, 16, 27, '“Toe sê die ryk man: ‘Asseblief, vader Abraham, stuur hom na my pa se huis toe.', 'AFRNLV'),
(46, 16, 28, 'Want ek het vyf broers, en ek wil hê hy moet hulle waarsku teen hierdie plek van pyniging sodat hulle nie hier beland wanneer hulle sterf nie.’', 'AFRNLV'),
(46, 16, 29, '“Maar Abraham het gesê: ‘Hulle het Moses en die profete om hulle te waarsku. Jou broers kan hulle geskrifte enige tyd lees wanneer hulle wil.’', 'AFRNLV'),
(46, 16, 30, '“Die ryk man het geantwoord: ‘Nee, vader Abraham! Maar as iemand uit die dood na hulle gestuur word, sal hulle tot inkeer kom.’', 'AFRNLV'),
(46, 16, 31, '“Maar Abraham het gereageer: ‘As hulle nie na Moses en die profete luister nie, sal hulle ook nie luister nie selfs al sou iemand uit die dood opstaan.’”', 'AFRNLV'),
(46, 17, 1, 'Jesus het aan sy dissipels gesê: “Dit is onmoontlik dat dinge wat mense laat struikel, nie oor julle pad kom nie. Groot ellende wag egter op hulle deur wie dit veroorsaak word.', 'AFRNLV'),
(46, 17, 2, 'Dit is voordeliger vir sulke persone as ’n maalklip om hulle nek vasgemaak en hulle in die see gegooi word, as dat hulle vir een van hierdie geringes ’n struikelblok sou wees.', 'AFRNLV'),
(46, 17, 3, '“Gee ag op julleself. As jou broer aanhou sonde doen, wys hom tereg, en as hy tot inkeer kom, vergewe hom.', 'AFRNLV'),
(46, 17, 4, 'Ook as hy sewe keer op ’n dag teenoor jou oortree, maar ook sewe keer na jou toe kom en sê: ‘Ek is jammer,’ moet jy hom vergewe.”', 'AFRNLV'),
(46, 17, 5, 'Die apostels het toe vir die Here gesê: “Help ons. Ons het meer geloof nodig.”', 'AFRNLV'),
(46, 17, 6, 'Die Here het gereageer: “Al sou julle maar net ’n geloof só klein soos ’n mosterdsaadjie gehad het, sou julle aan hierdie moerbeiboom gesê het: ‘Ontwortel jouself en gaan verplant jou in die see’ — hy sou julle gehoorsaam!', 'AFRNLV'),
(46, 17, 7, '“As een van julle ’n slaaf het wat besig is om te ploeg of om diere te versorg, sal hy aan hom, wanneer hy van die land af kom, sê: ‘Kom eet gou saam’?', 'AFRNLV'),
(46, 17, 8, 'Nooit nie! Hy sal aan hom sê: ‘Maak iets gaar vir aandete. Bind jou klere vas en bedien my terwyl ek eet en drink. Eers daarna gaan jy self eet en drink.’', 'AFRNLV'),
(46, 17, 9, '’n Slaaf wat sy opdragte uitgevoer het, ontvang mos nie dank nie!', 'AFRNLV'),
(46, 17, 10, 'Net só is dit ook die geval met julle: As julle alles gedoen het wat aan julle opgedra is, sê dan: ‘Ons is net nikswerd slawe. Ons het bloot uitgevoer wat ons moes doen.’”', 'AFRNLV'),
(46, 17, 11, 'Dit het gebeur terwyl Jesus deur die grensgebied tussen Samaria en Galilea op reis was na Jerusalem toe.', 'AFRNLV'),
(46, 17, 12, 'Toe Hy aan die buitewyke van ’n sekere dorpie kom, het tien mans met ernstige velsiektes Hom tegemoetgekom, maar op ’n afstand bly staan.', 'AFRNLV'),
(46, 17, 13, 'Hulle het hard na Hom geroep: “Jesus, Meneer, ontferm u tog oor ons!”', 'AFRNLV'),
(46, 17, 14, 'Toe Hy hulle sien, sê Hy aan hulle: “Gaan wys julleself aan die priesters.” Terwyl hulle soontoe op pad was, het hulle gesond geword.', 'AFRNLV'),
(46, 17, 15, 'Een uit die groep, toe hy sien dat hy gesond geword het, het omgedraai en met ’n harde stem vir God geloof.', 'AFRNLV'),
(46, 17, 16, 'Hy het op sy gesig aan Jesus se voete neergeval en Hom gedank. Hierdie persoon was ’n Samaritaan.', 'AFRNLV'),
(46, 17, 17, 'Toe merk Jesus op: “Was daar dan nie tien wat gesond gemaak is nie? Waar is die ander nege?', 'AFRNLV'),
(46, 17, 18, 'Is daar niemand anders wat omgedraai het om God te loof behalwe hierdie vreemdeling nie?”', 'AFRNLV'),
(46, 17, 19, 'Aan hierdie man het Hy gesê: “Staan op, gaan. Jou geloof het jou gered.”', 'AFRNLV'),
(46, 17, 20, 'Toe Jesus deur die Fariseërs uitgevra is oor wanneer die koningsheerskappy van God dan begin, het Hy hulle geantwoord: “Die koningsheerskappy van God begin nie met sigbare voor-tekens nie.', 'AFRNLV'),
(46, 17, 21, 'Hulle sal nie sê: ‘Kyk, hier is dit!’ of: ‘Daar is dit!’ nie, want die koningsheerskappy van God is hier by julle.”', 'AFRNLV'),
(46, 17, 22, 'Jesus het aan sy dissipels gesê: “Daar sal ’n tyd aanbreek wanneer julle sal begeer om tog net één van die dae van die Seun van die Mens te sien, maar julle sal dit nie sien nie.', 'AFRNLV'),
(46, 17, 23, 'Hulle sal egter aan julle sê: ‘Kyk, daar is Hy!’ of: ‘Kyk, hier is Hy!’ Moenie gaan nie, en moenie agter hulle aanloop nie.', 'AFRNLV'),
(46, 17, 24, 'Soos ’n weerligstraal flits en die hemel van die een kant na die ander kant verlig, só sal Ek, die Seun van die Mens, op daardie dag van My verskyn.', 'AFRNLV'),
(46, 17, 25, 'Eers moet Ek egter baie lyding verduur en deur die mense van hierdie geslag verwerp word.', 'AFRNLV'),
(46, 17, 26, '“Net soos dit gebeur het gedurende die tyd van Noag, só sal dit ook gaan gedurende die tyd voor my koms as die Seun van die Mens:', 'AFRNLV'),
(46, 17, 27, 'Hulle het geëet, gedrink, getrou en vroue in die huwelik uitgegee tot op die dag dat Noag in die ark ingegaan het. Die watervloed het gekom en hulle almal vernietig.', 'AFRNLV'),
(46, 17, 28, 'Dit het ook net so gebeur gedurende die dae van Lot: Hulle het geëet, gedrink, gesmous, geplant en gebou.', 'AFRNLV'),
(46, 17, 29, 'Op dieselfde dag dat Lot uit Sodom weggegaan het, het vuur en swael uit die hemel gereën en almal vernietig.', 'AFRNLV'),
(46, 17, 30, 'Dit sal net so gebeur op die dag wanneer Ek as die Seun van die Mens bekendgemaak word.', 'AFRNLV'),
(46, 17, 31, '“Op daardie dag moet dié wat op die dakstoep sit terwyl hulle besittings nog in die huis is, nie afklim om dit saam te vat nie. Net so moet dié wat op die land is, nie terugdraai na die besittings agter hulle nie.', 'AFRNLV'),
(46, 17, 32, 'Onthou maar net wat met die vrou van Lot gebeur het.', 'AFRNLV'),
(46, 17, 33, 'Almal wat hulle daarop instel om hulle lewe te beveilig, sal dit verloor, maar hulle wat dit verloor, sal dit behou.', 'AFRNLV'),
(46, 17, 34, '“Ek verduidelik dit aan julle: Gedurende daardie nag sal daar twee mense op een bed wees; die een sal saamgeneem en die ander een agtergelaat word.', 'AFRNLV'),
(46, 17, 35, 'Daar sal twee vroue wees wat koring maal; die een sal saamgeneem en die ander een agtergelaat word.”', 'AFRNLV'),
(46, 17, 36, '***', 'AFRNLV'),
(46, 17, 37, 'Hulle vra Jesus toe: “Waar sal dit gebeur, Here?” Hy het geantwoord: “Waar die karkas lê, daar sal die aasvoëls bymekaarkom.”', 'AFRNLV'),
(46, 18, 1, 'Jesus het vir hulle ’n gelykenis vertel om aan te toon dat hulle moet aanhou bid sonder om moedeloos te word.', 'AFRNLV'),
(46, 18, 2, 'Hy het gesê: “In ’n sekere stad was daar ’n regter wat God nie geëer en sy medemens nie gerespekteer het nie.', 'AFRNLV'),
(46, 18, 3, 'Daar was ook ’n weduwee in daardie stad wat aangehou het om hom te vra: ‘Laat aan my reg geskied in my saak teen my opponent.’', 'AFRNLV'),
(46, 18, 4, '“Vir ’n tyd lank was hy onwillig, maar hy het naderhand vir homself gesê: ‘Al eer ek God nie en respekteer ek ook nie my medemens nie —', 'AFRNLV'),
(46, 18, 5, 'omdat hierdie weduwee my so onophoudelik teister, sal ek haar saak behartig, anders sal sy my nog heeltemal gedaan maak.’”', 'AFRNLV'),
(46, 18, 6, 'Toe sê die Here: “Luister net wat sê die onregverdige regter.', 'AFRNLV'),
(46, 18, 7, 'Sal God dan nie reg laat geskied aan sy uitverkorenes nie — hulle wat dag en nag na Hom roep? Sal Hy aanhou om hulle geduld te toets?', 'AFRNLV'),
(46, 18, 8, 'Ek sê vir julle: Hy sal aan hulle reg laat geskied, en baie gou ook! Nietemin, sal Ek, die Seun van die Mens, wanneer Ek kom, geloof op aarde vind?”', 'AFRNLV'),
(46, 18, 9, 'Toe het Jesus hierdie gelykenis vertel met die oog op sommige mense wat oortuig is dat hulle saak voor God reg is, maar die ander mense verag het:', 'AFRNLV'),
(46, 18, 10, '“Twee mense het na die tempel toe gegaan om te bid. Die een was ’n Fariseër en die ander ’n tollenaar.', 'AFRNLV'),
(46, 18, 11, 'Die Fariseër het gaan staan en by homself gebid: ‘O God, ek is dankbaar teenoor U dat ek nie soos die ander mense is nie — diewe, onregverdiges, ontugtiges of ook soos hierdie tollenaar.', 'AFRNLV'),
(46, 18, 12, 'Ek vas twee keer gedurende die week, en ek gee ’n tiende van alles wat ek verdien!’', 'AFRNLV'),
(46, 18, 13, '“Die tollenaar het op ’n afstand bly staan en wou selfs nie na die hemel opkyk nie. Hy het vol skuldbesef op sy bors geslaan en gesê: ‘O God, wees my, sondaar, genadig!’', 'AFRNLV'),
(46, 18, 14, '“Ek sê vir julle: Hierdie man, eerder as die eerste een, gaan huis toe as iemand wie se saak met God reg is. Elkeen wat homself verhef bo ander, sal verneder word, maar hy wat homself nederig ag, sal verhoog word.”', 'AFRNLV'),
(46, 18, 15, 'Die mense het hulle kindertjies na Jesus toe gebring sodat Hy hulle kon aanraak. Die dissipels het gesien wat aangaan, en die mense voor stok gekry.', 'AFRNLV'),
(46, 18, 16, 'Jesus het egter die kindertjies nadergeroep en gesê: “Laat die kindertjies toe om na My toe te kom, en moet hulle nie keer nie, want dit is sulke mense wat deel het aan die koninkryk van God.', 'AFRNLV'),
(46, 18, 17, 'Ek verseker julle, wie die koninkryk van God nie soos ’n kindjie aanvaar nie, sal nooit daar ingaan nie.”', 'AFRNLV'),
(46, 18, 18, 'Iemand uit die geledere van die geestelike leiers het aan Jesus gevra: “Goeie Leermeester, wat moet ek doen om die ewige lewe te beërf?”', 'AFRNLV'),
(46, 18, 19, 'Jesus het gereageer: “Waarom noem jy My goed? Niemand is goed nie, behalwe Een, dit is God.', 'AFRNLV'),
(46, 18, 20, 'Jy ken mos die gebooie: Jy mag nie egbreuk pleeg nie; jy mag nie moord pleeg nie; jy mag nie steel nie; jy mag nie vals getuienis aflê nie, en eer jou vader en jou moeder.”', 'AFRNLV'),
(46, 18, 21, 'Hy het geantwoord: “Al hierdie dinge het ek nagekom van kleins af.”', 'AFRNLV'),
(46, 18, 22, 'Toe Jesus dit hoor, het Hy vir die man gesê: “Tog is daar een ding wat by jou kortkom: Verkoop alles wat jy besit en gaan deel die opbrengs aan die armes uit, en jy sal ’n skat in die hemel hê. Kom dan hierheen en word my dissipel.”', 'AFRNLV'),
(46, 18, 23, 'Toe hy dit hoor, het die man baie afgehaal gevoel, want hy was skatryk.', 'AFRNLV'),
(46, 18, 24, 'Toe Jesus sien dat hy so afgehaal lyk, sê Hy: “Hoe moeilik is dit tog nie vir mense wat ryk is aan aardse besittings om aan die koninkryk van God deel te kry nie!', 'AFRNLV'),
(46, 18, 25, 'Want dit is makliker vir ’n kameel om deur die oog van ’n naald te gaan as vir ’n ryke om aan die koninkryk van God deel te kry.”', 'AFRNLV'),
(46, 18, 26, 'Die mense wat dit gehoor het, sê toe: “Wie is dan in staat om verlos te word?”', 'AFRNLV'),
(46, 18, 27, 'Jesus het gereageer: “Dié dinge wat by mense onmoontlik is, is juis by God moontlik.”', 'AFRNLV'),
(46, 18, 28, 'Petrus sê toe daarop: “Kyk, ons het ons eie besittings prysgegee en U gevolg.”', 'AFRNLV'),
(46, 18, 29, 'Jesus het geantwoord: “Ek verseker julle, daar is niemand wat ter wille van die koninkryk van God hulle huis of vrou of broers of ouers of kinders prysgegee het,', 'AFRNLV'),
(46, 18, 30, 'wat nie soveel keer meer in hierdie tyd ontvang nie, en in die bedeling wat kom, die ewige lewe.”', 'AFRNLV'),
(46, 18, 31, 'Jesus het die twaalf eenkant geneem en vir hulle gesê: “Kyk, ons gaan nou Jerusalem toe en alles wat deur die profete opgeteken is oor die Seun van die Mens sal volledig vervul word.', 'AFRNLV'),
(46, 18, 32, 'Hy sal uitgelewer word aan die nie-Jode en bespot, beledig en ook op gespoeg word.', 'AFRNLV'),
(46, 18, 33, 'En nadat hulle Hom gegésel het, sal hulle Hom doodmaak. Op die derde dag sal Hy egter weer opstaan.”', 'AFRNLV'),
(46, 18, 34, 'Hulle het egter niks hiervan verstaan nie. Hierdie verduideliking was vir hulle verberg en hulle het nie begryp wat Hy sê nie.', 'AFRNLV'),
(46, 18, 35, 'Jesus het in die omgewing van Jerigo aangekom. ’n Blinde man het langs die pad gesit en bedel.', 'AFRNLV'),
(46, 18, 36, 'Toe hy die skare hoor wat verbyloop, het hy probeer uitvind wat aan die gang is.', 'AFRNLV'),
(46, 18, 37, 'Hulle het hom toe vertel dat Jesus van Nasaret besig is om verby te loop.', 'AFRNLV'),
(46, 18, 38, 'Die blinde het hard uitgeroep: “Jesus, Seun van Dawid, ontferm U asseblief oor my!”', 'AFRNLV'),
(46, 18, 39, 'Die mense wat vooruit geloop het, het hom bestraf om hom stil te kry, maar hy het eerder nog harder uitgeroep: “Seun van Dawid, ontferm U asseblief oor my!”', 'AFRNLV'),
(46, 18, 40, 'Jesus het gaan staan en opdrag gegee dat die man na Hom toe gebring moes word. Soos hy naderbeweeg, vra Jesus vir hom:', 'AFRNLV'),
(46, 18, 41, '“Wat wil jy hê moet Ek vir jou doen?” Sy antwoord was: “Here, dat ek net weer kan sien!”', 'AFRNLV'),
(46, 18, 42, 'Jesus het hom geantwoord: “Sien weer! Jou geloof het jou gered.”', 'AFRNLV'),
(46, 18, 43, 'Eensklaps het die man weer gesien; hy het Jesus gevolg en God geloof. Die hele volk wat dit gesien het, het aan God die eer gegee.', 'AFRNLV'),
(46, 19, 1, 'Jesus het Jerigo binnegegaan en deur die stad gestap.', 'AFRNLV'),
(46, 19, 2, 'En daar was iemand met die naam Saggeus; hy was ’n hooftollenaar en ’n ryk man.', 'AFRNLV'),
(46, 19, 3, 'Hy het sy bes probeer om te sien wie Jesus is, maar hy kon nie vanweë die skare en omdat hy kort was.', 'AFRNLV'),
(46, 19, 4, 'Hy het vooruit gehardloop om voor te kom en in ’n vyeboom geklim om Jesus te sien omdat Hy daar sou verbygaan.', 'AFRNLV'),
(46, 19, 5, 'Toe Jesus by dié bepaalde plek kom, het Hy opgekyk in die boom en vir Saggeus gesê: “Saggeus, klim haastig af, want Ek moet nog vandag by jou tuisgaan.”', 'AFRNLV'),
(46, 19, 6, 'Saggeus het toe haastig afgeklim en Jesus opgewonde ontvang.', 'AFRNLV'),
(46, 19, 7, 'Almal wat dit gesien het, het geprotesteer en gesê: “Hy het jou werklik tuisgegaan by ’n sondige man!”', 'AFRNLV'),
(46, 19, 8, 'Saggeus het egter openlik gereageer en vir die Here gesê: “Here, ek gaan die helfte van my besittings aan die armes gee, en as ek iets van iemand met ’n slenter bekom het, gee ek dit vierdubbel terug.”', 'AFRNLV'),
(46, 19, 9, 'Jesus sê toe vir hom: “Vandag het daar verlossing vir hierdie huis gekom, omdat ook hierdie man ’n seun van Abraham is.', 'AFRNLV'),
(46, 19, 10, 'Ek, die Seun van die Mens, het immers gekom om wat verlore is, te soek en te red.”', 'AFRNLV'),
(46, 19, 11, 'Nadat die mense na Jesus geluister het, het Jesus self voortgegaan om ’n volgende gelykenis vir hulle te vertel. Die aanleiding was dat Jesus naby Jerusalem was en die mense gedink het dat die koningsheerskappy van God skielik, ja, enige oomblik sou begin.', 'AFRNLV'),
(46, 19, 12, 'Jesus het gesê: “’n Sekere man van hoë afkoms het na ’n afgeleë landgebied vertrek om ’n koningskap te bekom en dan weer terug te kom.', 'AFRNLV'),
(46, 19, 13, 'Hy het sy tien slawe geroep en aan hulle tien goue muntstukke gegee en gesê: ‘Gaan doen besigheid daarmee totdat ek kom.’', 'AFRNLV'),
(46, 19, 14, 'Sy landgenote het hom egter gehaat en ’n afvaardiging agterna gestuur om te sê: ‘Ons wil nie hierdie man as koning oor ons hê nie.’', 'AFRNLV'),
(46, 19, 15, '“By sy terugkoms, nadat hy die koningskap ontvang het, het hy hierdie slawe aan wie hy die geld gegee het, geroep met die doel om agter te kom watter wins hulle gemaak het.', 'AFRNLV'),
(46, 19, 16, 'Die eerste het aangetree en gesê: ‘Meneer, u muntstuk het ’n wins van tien muntstukke opgelewer.’', 'AFRNLV'),
(46, 19, 17, 'Sy reaksie was: ‘Knap gedaan, goeie slaaf; omdat jy in die geringste getrou was, kry jy nou beheer oor tien stede.’', 'AFRNLV'),
(46, 19, 18, '“Toe kom die tweede slaaf en sê: ‘Meneer, u muntstuk het vyf muntstukke opgelewer.’', 'AFRNLV'),
(46, 19, 19, 'Aan hierdie slaaf sê hy toe: ‘Jy kry beheer oor vyf stede.’', 'AFRNLV'),
(46, 19, 20, '“Nog een het gekom en gesê: ‘Meneer, kyk, hier is u muntstuk. Ek het dit in ’n doek gaan wegsteek.', 'AFRNLV'),
(46, 19, 21, 'Ek was bang vir u omdat u ’n hardvogtige besigheidsman is. U eis wat u nie belê het nie, en oes waar u nie gesaai het nie.’', 'AFRNLV'),
(46, 19, 22, '“Hy sê vir hom: ‘Uit jou eie mond oordeel ek jou nou. Jy is ’n slegte slaaf! Jy was deeglik daarvan bewus dat ek ’n hardvogtige man is wat opvra wat ek nie belê het nie, en oes waar ek nie gesaai het nie.', 'AFRNLV'),
(46, 19, 23, 'Waarom het jy nie dan maar my geld in ’n bank belê nie? Dan sou ek dit met rente by my terugkeer kon getrek het.’', 'AFRNLV'),
(46, 19, 24, '“Hy het toe aan die omstanders die opdrag gegee: ‘Vat die muntstuk van hom af weg, en gee dit aan die een wat die tien muntstukke het.’', 'AFRNLV'),
(46, 19, 25, 'Hulle antwoord hom: ‘Meneer, hy het dan alreeds tien muntstukke.’', 'AFRNLV'),
(46, 19, 26, '“Ek sê vir julle: ‘Aan elkeen wat het, sal gegee word, en van hom wat nie het nie, sal ook weggevat word wat hy besit.', 'AFRNLV'),
(46, 19, 27, 'En daardie mense wat teen my vyandig was, wat nie wou hê dat ek koning oor hulle moet wees nie, bring hulle hier en maak hulle hier voor my oë dood.’”', 'AFRNLV'),
(46, 19, 28, 'Nadat Jesus dit gesê het, het Hy voor die ander uit gegaan, op pad na Jerusalem toe.', 'AFRNLV'),
(46, 19, 29, 'Toe Hy naby Betfage en Betanië kom, teen die Olyfberg, het Hy twee van sy dissipels vooruit gestuur met die opdrag:', 'AFRNLV'),
(46, 19, 30, '“Gaan na die dorpie daar oorkant; by die ingang sal julle ’n donkie kry wat vasgemaak is, waarop niemand nog ooit gesit het nie. Maak hom los en bring hom hier.', 'AFRNLV'),
(46, 19, 31, 'As enigiemand vir julle vra: ‘Waarom maak julle hom los?’ moet julle só sê: ‘Die Here het hom nodig.’”', 'AFRNLV'),
(46, 19, 32, 'Die twee dissipels wat deur Jesus gestuur is, gaan kry toe alles net soos Hy vir hulle gesê het.', 'AFRNLV'),
(46, 19, 33, 'Terwyl hulle besig is om die donkie los te maak, sê sy eienaars vir hulle: “Waarom maak julle die donkie los?”', 'AFRNLV'),
(46, 19, 34, 'Hulle antwoord: “Die Here het hom nodig.”', 'AFRNLV'),
(46, 19, 35, 'Hulle het die donkie na Jesus toe gebring. Hulle het hulle bo-klere op die donkie oopgesprei, en Jesus laat opklim.', 'AFRNLV'),
(46, 19, 36, 'Terwyl Jesus vorentoe beweeg, het die mense hulle bo-klere op die pad oopgesprei.', 'AFRNLV'),
(46, 19, 37, 'Toe Hy naderkom, reeds op die afdraand van die Olyfberg, het die groot skare dissipels God uit volle bors begin loof en prys oor al die kragtige dade wat hulle gesien het.', 'AFRNLV'),
(46, 19, 38, 'Hulle het gesing: “Geseënd is Hy wat kom in die Naam van die Here, die Koning! Vrede in die hemel en heerlikheid in die hoogste hemele!”', 'AFRNLV'),
(46, 19, 39, 'Sommige van die Fariseërs uit die skare het vir Jesus gesê: “Leermeester, bestraf jou dissipels!”', 'AFRNLV'),
(46, 19, 40, 'Jesus het gereageer: “Ek sê vir julle, as hulle stilbly, sal die klippe dit uitroep!”', 'AFRNLV'),
(46, 19, 41, 'Toe Hy naderkom en die stad voor Hom sien, het Jesus oor die stad begin huil.', 'AFRNLV'),
(46, 19, 42, 'Hy het verder gesê: “As jy op hierdie oomblik maar net wou insien watter dinge vir jou vrede bring! Maar nou is dit weggesteek vir jou oë.', 'AFRNLV'),
(46, 19, 43, 'Daar sal dae oor jou kom dat jou vyande skanse teen jou oprig, jou omsingel en jou van alle kante beleër.', 'AFRNLV'),
(46, 19, 44, 'Hulle sal jou met die grond gelykmaak en jou inwoners uitwis. En hulle sal nie een klip in jou op die ander laat bly nie omdat jy die beslissende tyd van God se genadige besoek aan jou verwerp het.”', 'AFRNLV'),
(46, 19, 45, 'Jesus het die tempelgebied ingegaan en die smouse begin uitjaag.', 'AFRNLV'),
(46, 19, 46, 'Hy sê vir hulle: “Daar staan geskryf: ‘My huis moet ’n huis van gebed wees,’ maar julle het dit ’n grot vir rowers gemaak.”', 'AFRNLV'),
(46, 19, 47, 'Jesus was dag na dag in die tempel besig om onderrig te gee. Die priesterhoofde en die skrifkenners en ook die ander volksleiers het ’n rede gesoek om Hom om die lewe te bring.', 'AFRNLV'),
(46, 19, 48, 'Hulle het egter niks gekry wat hulle in werking kon stel nie omdat die hele volk aan sy lippe gehang het.', 'AFRNLV'),
(46, 20, 1, 'Op een van die dae, terwyl Jesus besig was om mense in die tempel te onderrig en die Goeie Nuus te verkondig, het die priesterhoofde en die skrifkenners saam met die familiehoofde nadergestaan en', 'AFRNLV'),
(46, 20, 2, 'vir Jesus gevra: “Sê vir ons met watter gesag doen jy hierdie dinge? Wie het jou hierdie gesag gegee?”', 'AFRNLV'),
(46, 20, 3, 'Sy reaksie was: “Ook Ek het ’n vraag vir julle.', 'AFRNLV'),
(46, 20, 4, 'Sê My, die doop van Johannes — was dit uit die hemel afkomstig of was dit ’n bloot menslike saak?”', 'AFRNLV'),
(46, 20, 5, 'Hulle het dit toe onder mekaar bespreek: “As ons sê dat dit uit die hemel kom, sal Hy sê: ‘Waarom het julle hom dan nie geglo nie?’', 'AFRNLV'),
(46, 20, 6, 'En as ons sou sê: ‘Dit was ’n bloot menslike saak,’ sal die hele volk ons stenig, want hulle is vas oortuig dat Johannes ’n profeet is.”', 'AFRNLV'),
(46, 20, 7, 'Hulle antwoord was dat hulle nie weet waarvandaan dit kom nie.', 'AFRNLV'),
(46, 20, 8, 'Jesus het toe aan hulle gesê: “Dan sê Ek ook nie vir julle met watter gesag Ek hierdie dinge doen nie.”', 'AFRNLV'),
(46, 20, 9, 'Hierna het Jesus vir die volk hierdie gelykenis vertel: “Daar was ’n man wat ’n wingerd geplant het en dit toe aan boere verhuur het. Daarna het hy vir ’n lang tyd weggegaan.', 'AFRNLV'),
(46, 20, 10, 'Met oestyd het hy ’n slaaf na die boere toe gestuur met die doel dat hulle ’n deel van die druiwe-oes aan hom sou gee. Maar die boere het die slaaf geslaan en hom met leë hande teruggejaag.', 'AFRNLV'),
(46, 20, 11, 'Die eienaar het verder gegaan en ’n ander slaaf gestuur. Maar hulle het daardie een ook afgeransel, hom beledig en met leë hande teruggejaag.', 'AFRNLV'),
(46, 20, 12, 'Die eienaar het toe nog verder gegaan en ’n derde slaaf gestuur, maar hulle het hom ernstig verwond en weggejaag.', 'AFRNLV'),
(46, 20, 13, '“Toe sê die eienaar van die wingerd: ‘Wat staan my nou te doen? Ek sal my lieflingseun stuur. Hopelik sal hulle hom met respek behandel.’', 'AFRNLV'),
(46, 20, 14, '“Toe die boere hom egter sien, het hulle onder mekaar beraadslaag en gesê: ‘Hierdie man is die erfgenaam. Laat ons hom doodmaak sodat die erfenis ons s’n kan wees.’', 'AFRNLV'),
(46, 20, 15, 'Hulle het hom toe uit die wingerd gejaag en vermoor. “Wat moet die eienaar van die wingerd dan met hulle doen?', 'AFRNLV'),
(46, 20, 16, 'Hy sal opdaag en daardie boere doodmaak en die wingerd aan ander mense gee.” Die mense wat dit gehoor het, sê toe: “Nee, dit mag nooit gebeur nie!”', 'AFRNLV'),
(46, 20, 17, 'Jesus het hulle stip aangekyk en gesê: “Wat is die betekenis van hierdie Skrifwoord dan? ‘Juis daardie klip wat die bouers afgekeur het, het die hoekklip van die gebou geword.’', 'AFRNLV'),
(46, 20, 18, '“Elkeen wat op daardie klip val, sal verpletter word; elkeen op wie hy val, sal vergruis word.”', 'AFRNLV'),
(46, 20, 19, 'Die skrifkenners en die priesterhoofde wou Hom daar en dan arresteer, maar hulle was bang vir die volk. Hulle het in elk geval besef dat hierdie gelykenis teen hulle gemik was.', 'AFRNLV'),
(46, 20, 20, 'Hulle het hulle geleentheid afgewag en toe spioene wat voorgegee het dat hulle dit opreg bedoel, gestuur om Jesus op sy woord vas te trek. So sou hulle Hom aan die owerheid en die gesag van die goewerneur kon uitlewer.', 'AFRNLV'),
(46, 20, 21, 'Hulle het Hom toe gevra: “Leermeester, ons weet dat u reg praat en onderrig, en dat u nie mense op die uiterlike beoordeel nie: U onderrig mense volgens die waarheid om op die pad van God te loop.', 'AFRNLV'),
(46, 20, 22, 'Is dit korrek dat ons aan die keiser belasting betaal of is dit nie?”', 'AFRNLV'),
(46, 20, 23, 'Jesus het dwarsdeur hulle skelmstreek gesien en sê toe vir hulle:', 'AFRNLV'),
(46, 20, 24, '“Wys vir My ’n Romeinse muntstuk. Wie se beeld en opskrif is daarop?” Hulle antwoord: “Die keiser s’n.”', 'AFRNLV'),
(46, 20, 25, 'Toe sê Jesus vir hulle: “Gee dan aan die keiser wat die keiser s’n is en aan God wat God s’n is.”', 'AFRNLV'),
(46, 20, 26, 'Hulle kon duidelik nie daarin slaag om Jesus op grond van sy boodskap voor die volk vas te trek nie. Verwonderd oor sy antwoord het hulle liewer stilgebly.', 'AFRNLV'),
(46, 20, 27, 'Sommige uit die geledere van die Sadduseërs, dié mense wat die opstanding uit die dood ontken het, staan toe nader en vra vir Jesus:', 'AFRNLV'),
(46, 20, 28, '“Leermeester, Moses het aan ons voorgeskryf: ‘As iemand se getroude broer kinderloos doodgaan, moet só iemand met sy broer se weduwee trou en vir hom ’n nageslag verwek.’', 'AFRNLV'),
(46, 20, 29, 'Daar was eenmaal sewe broers. Die eerste een het getrou en kinderloos gesterf.', 'AFRNLV'),
(46, 20, 30, 'Ook die tweede', 'AFRNLV'),
(46, 20, 31, 'en die derde broer het met die weduwee getrou, maar ook kinderloos gesterf. Net só het ook die res van die sewe kinderloos gesterf.', 'AFRNLV'),
(46, 20, 32, 'Laastens het ook die vrou gesterf.', 'AFRNLV'),
(46, 20, 33, 'Wie se vrou word sy dan by die opstanding? Het al sewe die broers haar dan nie as vrou gehad nie?”', 'AFRNLV'),
(46, 20, 34, 'Jesus het hulle geantwoord: “Die mense van hierdie wêreld trou en word in die huwelik uitgegee,', 'AFRNLV'),
(46, 20, 35, 'maar dié wat kwalifiseer vir die toekomstige wêreld en die opstanding uit die dood, trou nie meer nie en word ook nie in die huwelik uitgegee nie.', 'AFRNLV'),
(46, 20, 36, 'Hulle kan ook nie meer doodgaan nie, want hulle is gelyk aan engele. Hulle is juis kinders van God omdat hulle kinders van die opstanding is.', 'AFRNLV'),
(46, 20, 37, 'Die dooies word opgewek soos Moses reeds in die gedeelte oor die doringbos uitgewys het toe hy die Here genoem het ‘die God van Abraham en die God van Isak en die God van Jakob’.', 'AFRNLV'),
(46, 20, 38, 'Hy is mos nie ’n God van dooies nie, maar van lewendes, want voor Hom leef hulle almal.”', 'AFRNLV'),
(46, 20, 39, 'Sommige uit die geledere van die skrifkenners het gereageer: “Leermeester, u het dit mooi gestel.”', 'AFRNLV'),
(46, 20, 40, 'Hulle het dit daarna nie meer gewaag om Hom iets te vra nie.', 'AFRNLV'),
(46, 20, 41, 'Jesus het vir hulle gevra: “Hoe kan hulle dan beweer dat die Messias die seun van Dawid is?', 'AFRNLV'),
(46, 20, 42, 'Dawid sê self in die boek van die Psalms: ‘Die Here het vir my Here gesê: Sit aan my regterhand', 'AFRNLV'),
(46, 20, 43, 'totdat Ek jou vyande heeltemal aan jou onderwerp het.’', 'AFRNLV'),
(46, 20, 44, '“Dawid noem Hom dan ‘Here’; hoe kan Hy sy seun wees?”', 'AFRNLV'),
(46, 20, 45, 'Terwyl die hele volk aandagtig na Jesus luister, sê Hy aan sy dissipels:', 'AFRNLV'),
(46, 20, 46, '“Lig loop vir die skrifkenners. Hulle wil graag op en af loop met hulle ampsklere aan. Hulle is ook lief daarvoor om op die markplekke met respek gegroet te word en om die voorste sitplekke in die sinagoges, asook die ereplekke by die etes in te neem.', 'AFRNLV'),
(46, 20, 47, 'Hulle verorber die huise van die weduwees en huigel met lang gebede. Hulle sal ’n swaarder straf ontvang.”', 'AFRNLV'),
(46, 21, 1, 'Jesus het opgekyk en sy oog laat gaan oor hoe die rykes hulle bydraes in die offergawekis gooi.', 'AFRNLV'),
(46, 21, 2, 'Hy sien toe ook hoe ’n arm weduwee twee muntstukkies ingooi,', 'AFRNLV'),
(46, 21, 3, 'en Hy sê: “Ek verseker julle, hierdie arm weduwee het meer ingegooi as hulle almal.', 'AFRNLV'),
(46, 21, 4, 'Hulle almal het uit hulle oorvloed ingegooi, maar sy het, ten spyte van haar behoeftigheid, alles ingegooi wat sy as lewensonderhoud gehad het.”', 'AFRNLV'),
(46, 21, 5, 'Terwyl sommige druk in gesprek was oor die tempel, oor die mooi klipblokke en gewyde geskenke waarmee dit versier is, het Jesus gesê:', 'AFRNLV'),
(46, 21, 6, '“Hierdie dinge wat julle sien — daar sal dae kom wanneer nie een klip op ’n ander een sal oorbly nie. Alles sal gesloop word.”', 'AFRNLV'),
(46, 21, 7, 'Hulle vra toe vir Jesus: “Leermeester, wanneer sal hierdie dinge dan gebeur en wat is die teken van wanneer dit gaan gebeur?”', 'AFRNLV'),
(46, 21, 8, 'In reaksie daarop het Jesus gesê: “Pas op sodat julle nie mislei word nie, want baie sal na vore tree en maak of hulle namens My optree en sê: ‘Ek is die een,’ en: ‘Die tyd het aangebreek!’ Moenie agter hulle aanloop nie!', 'AFRNLV'),
(46, 21, 9, 'Wanneer julle ook al hoor van oorloë en opstande, moenie skrik nie, want hierdie dinge moet eers gebeur, maar die einde volg nie onmiddellik nie.”', 'AFRNLV'),
(46, 21, 10, 'Daarop het Hy aan hulle gesê: “Nasie sal teen nasie optrek en koninkryk teen koninkryk.', 'AFRNLV'),
(46, 21, 11, 'Daar sal hewige aardbewings wees, en van plek tot plek sal daar hongersnood en epidemies wees. Daar sal vreesaanjaende dinge voorkom en magtige tekens van die hemel af.', 'AFRNLV'),
(46, 21, 12, '“Nog voordat al hierdie dinge oor julle kom, sal hulle julle arresteer en vervolg. Hulle sal julle aan die sinagoges en tronke oorlewer; hulle sal julle voor konings en goewerneurs sleep omdat julle in my Naam optree.', 'AFRNLV'),
(46, 21, 13, 'Dit sal aan julle ’n geleentheid gee om te getuig.', 'AFRNLV'),
(46, 21, 14, '“Neem julle nou reeds voor om julle nie te bekommer oor julle verdediging nie,', 'AFRNLV'),
(46, 21, 15, 'want Ek sal aan julle die regte woorde en die wysheid gee wat al julle teenstanders nie sal kan opponeer of weerlê nie.', 'AFRNLV'),
(46, 21, 16, 'Julle sal uitgelewer word deur ouers, broers, familie en vriende, en hulle sal sommige van julle doodmaak.', 'AFRNLV'),
(46, 21, 17, 'Julle sal ook deur almal gehaat word omdat julle in my Naam optree.', 'AFRNLV'),
(46, 21, 18, 'Maar selfs nie ’n haar op julle kop sal verlore gaan nie.', 'AFRNLV'),
(46, 21, 19, 'Deur julle volharding sal julle julle lewe behou.”', 'AFRNLV'),
(46, 21, 20, '“Wanneer julle sien dat Jerusalem deur leërs omsingel word, moet julle kennis neem dat sy vernietiging aangebreek het.', 'AFRNLV'),
(46, 21, 21, 'Dan moet die mense wat in Judea is, na die berge toe vlug, en die mense wat in die middel van die stad self is, moet dit ontruim, en die mense wat op die platteland is, moet nie Jerusalem binnegaan nie.', 'AFRNLV'),
(46, 21, 22, 'Daardie dae is dae van vergelding sodat wat geskryf staan in vervulling moet gaan.', 'AFRNLV'),
(46, 21, 23, 'Groot ellende wag op die verwagtende vroue en ook op dié wat nog borsvoed gedurende daardie dae, want daar sal groot benoudheid in die land heers en God se toorn sal op hierdie volk rus.', 'AFRNLV'),
(46, 21, 24, 'Sommige sal deur die skerpkant van die swaard omkom en ander sal as gevangenes na al die nasies toe weggevoer word. Jerusalem sal vertrap word deur die vreemde nasies totdat die tyd van die nasies verby is.”', 'AFRNLV'),
(46, 21, 25, '“Daar sal wondertekens wees wat die son, maan en sterre betref. En op die aarde sal daar onrus onder die nasies wees uit angs vir die gebulder van die see en sy golwe.', 'AFRNLV'),
(46, 21, 26, 'Mense word flou van vrees en van die voorbodes oor wat nog vir die wêreld aan die kom is, want die kragte van die hemel sal geskud word.', 'AFRNLV'),
(46, 21, 27, 'En dan sal hulle vir My, die Seun van die Mens, sien kom op ’n wolk met krag en groot heerlikheid.', 'AFRNLV'),
(46, 21, 28, 'Wanneer hierdie dinge begin gebeur, staan dan fier en regop en lig julle koppe op, want dan het julle verlossing naby gekom.”', 'AFRNLV'),
(46, 21, 29, 'Jesus het toe aan hulle ’n gelykenis vertel: “Let op die vyeboom en al die ander bome.', 'AFRNLV'),
(46, 21, 30, 'Wanneer julle sien dat hulle begin bot, weet julle uit julle eie dat die somer naby is.', 'AFRNLV'),
(46, 21, 31, 'Net so weet julle ook dat die koningsheerskappy van God naby is wanneer julle hierdie dinge sien gebeur.', 'AFRNLV'),
(46, 21, 32, 'Ek verseker julle, hierdie geslag sal beslis nie uitsterf voordat alles gebeur het nie.', 'AFRNLV'),
(46, 21, 33, 'Die hemel en die aarde sal vergaan, maar my woorde sal beslis nie vergaan nie.”', 'AFRNLV'),
(46, 21, 34, '“Spits julle daarop toe dat julle sinne nie afgestomp word van te veel eet en drink en deur die bekommernisse van die lewe nie, en dat daardie dag julle nie onverhoeds', 'AFRNLV'),
(46, 21, 35, 'soos ’n strik oorval nie. Want daardie dag sal oor al die aardbewoners kom.', 'AFRNLV'),
(46, 21, 36, 'Wees wakker en bid altyddeur vir krag om alles wat gaan gebeur, veilig te deurstaan sodat julle kan verskyn voor My, die Seun van die Mens.”', 'AFRNLV'),
(46, 21, 37, 'Bedags was Jesus besig om in die tempel onderrig te gee en snags het Hy uitgegaan en op die Olyfberg gaan oornag.', 'AFRNLV'),
(46, 21, 38, 'En soggens vroeg het die hele volk na Hom kom luister in die tempel.', 'AFRNLV'),
(46, 22, 1, 'Die Fees van die Ongesuurde Brood, wat ook Pasga genoem word, was baie naby.', 'AFRNLV'),
(46, 22, 2, 'Die priesterhoofde en die skrifkenners het steeds bly soek na ’n onopvallende manier om van Jesus ontslae te raak, want hulle was bang vir die volk.', 'AFRNLV'),
(46, 22, 3, 'Satan het in Judas ingevaar wat Iskariot genoem is, een van die twaalf.', 'AFRNLV'),
(46, 22, 4, 'Hy het toe weggegaan om te onderhandel met die priesterhoofde en die bevelvoerders van die tempelwag oor hoe hy Jesus aan hulle sou uitlewer.', 'AFRNLV'),
(46, 22, 5, 'Hulle was opgewonde en het ooreengekom om geld aan hom te gee.', 'AFRNLV'),
(46, 22, 6, 'Judas het ten volle ingestem en na ’n gunstige geleentheid gesoek om Jesus uit te lewer waar die skares nie teenwoordig is nie.', 'AFRNLV'),
(46, 22, 7, 'Die Dag van die Ongesuurde Brood waarop die paaslam geslag moes word, het aangebreek.', 'AFRNLV'),
(46, 22, 8, 'Jesus het vir Petrus en Johannes gestuur en gesê: “Gaan maak die paasmaaltyd gereed sodat ons kan kom aansit.”', 'AFRNLV'),
(46, 22, 9, 'Hulle vra toe vir Jesus: “Waar verkies U dat ons dit voorberei?”', 'AFRNLV'),
(46, 22, 10, 'Hy antwoord hulle: “Kyk, wanneer julle die stad binnegaan, sal ’n man julle teëkom wat ’n kan water dra. Volg hom tot in die huis waar hy ingaan,', 'AFRNLV'),
(46, 22, 11, 'en sê vir die eienaar van die huis: ‘Die Leermeester vra jou: Waar is die gastekamer waar Ek saam met my dissipels die paasmaaltyd kan eet?’', 'AFRNLV'),
(46, 22, 12, 'Daardie man sal julle ’n groot bovertrek wys wat gereedgemaak is. Daar moet julle dit voorberei.”', 'AFRNLV'),
(46, 22, 13, 'Hulle het vertrek en dit net so aangetref soos Jesus vir hulle gesê het en die paasete gereed gekry.', 'AFRNLV'),
(46, 22, 14, 'Toe die tyd aangebreek het, het Jesus vir die ete aangesit en die apostels saam met Hom.', 'AFRNLV'),
(46, 22, 15, 'Hy sê toe vir hulle: “Ek het geweldig daarna uitgesien om hierdie paasete saam met julle te eet voordat Ek ly.', 'AFRNLV'),
(46, 22, 16, 'Want Ek sê vir julle, Ek sal dit beslis nie weer eet voordat dit binne die koninkryk van God sy volle vervulling gekry het nie.”', 'AFRNLV'),
(46, 22, 17, 'Daarna het Jesus ’n beker geneem en ’n dankgebed uitgespreek. Vervolgens sê Hy: “Neem dit en deel dit onder mekaar.', 'AFRNLV'),
(46, 22, 18, 'Want Ek sê vir julle, Ek sal beslis van nou af nie weer van die vrug van die druiwestok drink voordat die koninkryk van God ten volle gekom het nie.”', 'AFRNLV'),
(46, 22, 19, 'Jesus het ook brood geneem, ’n dankgebed uitgespreek, dit in stukke gebreek en vir hulle gegee terwyl Hy sê: “Dit is my liggaam wat ter wille van julle gegee word. Gebruik dit ter herinnering aan My.”', 'AFRNLV'),
(46, 22, 20, 'Hy het dieselfde gedoen met die beker ná die ete en gesê: “Hierdie beker is die nuwe verbond, bevestig deur my bloed, wat ter wille van julle uitgegiet word.', 'AFRNLV'),
(46, 22, 21, '“Maar kyk, die man wat My uitlewer, is hier saam met My aan die tafel.', 'AFRNLV'),
(46, 22, 22, 'Met die Seun van die Mens sal dit inderdaad gaan volgens die beskikking van God, maar groot ellende wag op hom deur wie Hy uitgelewer word!”', 'AFRNLV'),
(46, 22, 23, 'Toe het die dissipels mekaar begin uitvra wie van hulle dit tog kon wees wat só iets sou doen.', 'AFRNLV'),
(46, 22, 24, 'Daar het toe ’n wedywering onder hulle ontstaan oor wie van hulle as die belangrikste beskou moet word.', 'AFRNLV'),
(46, 22, 25, 'Jesus het egter gereageer: “Die konings van die nasies heers oor hulle, en dié wat gesag oor hulle uitoefen, laat noem hulleself weldoeners.', 'AFRNLV'),
(46, 22, 26, '“By julle moet dit egter nie só gaan nie, maar die belangrikste een onder julle moet wees soos die geringste, en die een wat leiding gee, soos een wat dien.', 'AFRNLV'),
(46, 22, 27, 'Wie is die belangrikste: die een wat aan tafel is of die een wat bedien? Dit is tog hy wat aan tafel is. Ek is egter in julle midde soos een wat dien.', 'AFRNLV'),
(46, 22, 28, 'Maar julle is die mense wat deur dik en dun in my swaarkry by My gebly het.', 'AFRNLV'),
(46, 22, 29, '“Net soos my Vader ’n koninkryk aan My toegewys het, só bemaak Ek dit ook aan julle', 'AFRNLV'),
(46, 22, 30, 'sodat julle in my koninkryk kan eet en drink aan my tafel en kan sit op trone om oor die twaalf stamme van Israel reg te spreek.”', 'AFRNLV'),
(46, 22, 31, '“Simon, Simon!” het Jesus gesê. “Let op, Satan het God ernstig gevra dat hy julle soos koring kan sif,', 'AFRNLV'),
(46, 22, 32, 'maar Ek het vir jou gebid dat jou geloof jou nie moet begewe nie. As jy weer tot inkeer gekom het, moet jy jou medegelowiges ondersteun.”', 'AFRNLV'),
(46, 22, 33, 'Petrus sê vir Jesus: “Here, ek is gereed om saam met U die pad te loop tot in die gevangenis en die dood.”', 'AFRNLV'),
(46, 22, 34, 'Jesus het egter gereageer: “Petrus, Ek sê dit nou vir jou: ’n Haan sal vannag nie kraai voordat jy drie maal ontken het dat jy My ken nie.”', 'AFRNLV'),
(46, 22, 35, 'Jesus het ook vir hulle gesê: “Toe Ek julle uitgestuur het sonder ’n geldbeurs of reissak of sandale, het julle enigiets kortgekom?” Hulle antwoord was: “Nee, niks nie!”', 'AFRNLV'),
(46, 22, 36, 'Toe sê Jesus vir hulle: “Maar nou, wie ’n geldbeurs besit, moet dit saamneem; net so ook ’n reissak. En wie nie een het nie, moet sy klere verkoop om ’n swaard te kan koop.', 'AFRNLV'),
(46, 22, 37, 'Ek sê vir julle: Dit staan so in die Skrif en moet in My vervul word: ‘Hy is saam met die wetteloses gereken.’ Ja, want wat op My betrekking het, word nou voltrek.”', 'AFRNLV'),
(46, 22, 38, 'Hulle sê toe daarop: “Here, let op, hier is twee swaarde.” Hy sê vir hulle: “Dis genoeg.”', 'AFRNLV'),
(46, 22, 39, 'Jesus het uit die stad gegaan na die Olyfberg, soos Hy gewoond was om te doen. En die dissipels het Hom gevolg.', 'AFRNLV'),
(46, 22, 40, 'Toe Hy op ’n sekere plek kom, sê Hy vir hulle: “Hou aan bid dat julle nie aan versoeking sal toegee nie.”', 'AFRNLV'),
(46, 22, 41, 'Jesus het Hom toe van hulle afgesonder, ongeveer ’n klipgooi ver. Daar het Hy gekniel en gebid:', 'AFRNLV'),
(46, 22, 42, '“Vader, as U wil, neem hierdie beker van My af weg. Laat nogtans nie my wil nie, maar u wil geld!”', 'AFRNLV'),
(46, 22, 43, 'Daar het ’n engel uit die hemel aan Jesus verskyn en Hom versterk.', 'AFRNLV'),
(46, 22, 44, 'Terwyl Hy intense angs beleef, het Jesus nog ernstiger gebid. Sy sweet het soos druppels bloed geword wat op die grond drup.', 'AFRNLV'),
(46, 22, 45, 'Nadat Jesus van die gebed opgestaan en by die dissipels gekom het, kry Hy hulle aan die slaap, gedreineer deur die hartseer.', 'AFRNLV'),
(46, 22, 46, 'Hy sê toe vir hulle: “Waarom is julle aan die slaap? Staan op en bid dat julle nie aan versoeking sal toegee nie.”', 'AFRNLV'),
(46, 22, 47, 'Terwyl Jesus nog besig was om te praat, het ’n skare daar bymekaargekom. Die man wat Judas genoem word, een van die twaalf, het voor die mense uit geloop en al nader aan Jesus gekom om Hom te soengroet.', 'AFRNLV'),
(46, 22, 48, 'Jesus het gereageer: “Judas, lewer jy die Seun van die Mens uit met ’n soen?”', 'AFRNLV'),
(46, 22, 49, 'Toe dié wat saam met Jesus daar was, besef wat met Hom gaan gebeur, vra hulle: “Here, moet ons hulle met die swaard tref?”', 'AFRNLV'),
(46, 22, 50, 'Een uit hulle geledere het toe na die slaaf van die hoofpriester gekap en sy regteroor afgekap.', 'AFRNLV'),
(46, 22, 51, 'Maar Jesus het gereageer: “Hou dadelik op hiermee!” Daarna het Hy die oor aangeraak en dit gesond gemaak.', 'AFRNLV'),
(46, 22, 52, 'Jesus het toe aan die priesterhoofde en die bevelvoerders van die tempelwag en die familiehoofde wat teen Hom aangetree het, gesê: “Het julle opgetrek met swaarde en knuppels soos teen ’n rower?', 'AFRNLV'),
(46, 22, 53, 'Ek was daagliks saam met julle in die tempel, en tog het julle My nie gearresteer nie. Maar hierdie is nou júlle tyd, die tyd van die mag van die duisternis.”', 'AFRNLV'),
(46, 22, 54, 'Nadat hulle Jesus gearresteer het, het hulle Hom weggelei en in die huis van die hoofpriester ingebring. Petrus het op ’n afstand gevolg.', 'AFRNLV'),
(46, 22, 55, 'In die middel van die binnehof was daar ’n vuur wat knetterend gebrand het, met mense wat daar rondom sit. Petrus het tussen hulle gaan sit.', 'AFRNLV'),
(46, 22, 56, '’n Diensmeisie het hom raakgesien waar hy sigbaar in die vlammegloed gesit het. Nadat sy hom goed bekyk het, sê sy: “Hý was ook saam met daardie man.”', 'AFRNLV'),
(46, 22, 57, 'Petrus het dit egter heftig ontken: “Vrou, ek ken Hom glad nie!”', 'AFRNLV'),
(46, 22, 58, '’n Rukkie later merk iemand anders hom op en sê: “Hy is mos ook uit hulle geledere.” Petrus se reaksie was: “Man, ek is beslis nie!”', 'AFRNLV'),
(46, 22, 59, 'Ná ’n tussenpose van ongeveer ’n uur het ’n ander persoon ferm bevestig: “Hierdie man was vir seker saam met hom. Hy is tog ook ’n Galileër.”', 'AFRNLV'),
(46, 22, 60, 'Petrus het geantwoord: “Man, ek het nie die vaagste benul waarvan jy praat nie!” Eensklaps, terwyl hy nog besig is om te praat, het daar ’n haan gekraai.', 'AFRNLV'),
(46, 22, 61, 'Die Here het omgedraai en Petrus stip aangekyk. Petrus het die Here se woorde onthou toe Hy aan hom gesê het: “Voordat die haan nog vannag kraai, sal jy drie keer ontken dat jy My ken.”', 'AFRNLV'),
(46, 22, 62, 'En hy het buitentoe gegaan en onbedaarlik gehuil.', 'AFRNLV'),
(46, 22, 63, 'Die soldate wat Jesus bewaak het, het Hom gekoggel en geslaan.', 'AFRNLV'),
(46, 22, 64, 'Hulle het Hom geblinddoek en aanhou sê: “Profeteer wie dit is wat jou geslaan het!”', 'AFRNLV'),
(46, 22, 65, 'Hulle het Hom bly laster deur baie ander dinge teen Hom kwyt te raak.', 'AFRNLV'),
(46, 22, 66, 'Toe die nuwe dag breek, het die volksleiers, dit is die priesterhoofde en skrifkenners, saamgekom en hulle het Jesus voor hulle Raad gebring.', 'AFRNLV'),
(46, 22, 67, 'Hulle sê toe: “As jy die Messias is, sê dit vir ons.” Hy het hulle geantwoord: “As Ek dit vir julle sou sê, sal julle My glad nie glo nie.', 'AFRNLV'),
(46, 22, 68, 'Al sou Ek ook ’n vraag stel, sal julle glad nie antwoord nie.', 'AFRNLV'),
(46, 22, 69, 'Maar van nou af sal Ek, die Seun van die Mens, aan die regterhand van die sterke God sit.”', 'AFRNLV'),
(46, 22, 70, 'Toe vra hulle almal: “Is jy dan die Seun van God?” Hy antwoord hulle: “Dit is soos julle sê — Ek is.”', 'AFRNLV'),
(46, 22, 71, 'Die reaksie was: “Waarom het ons dan nog getuienis nodig? Ons het dit mos nou self uit sy eie mond gehoor!”', 'AFRNLV'),
(46, 23, 1, 'Die hele vergadering het opgestaan en Jesus voor Pilatus gebring.', 'AFRNLV'),
(46, 23, 2, 'Hulle het die klag teen Hom begin voorlê: “Ons het bevind dat hierdie man ons volk opsweep; hy verbied hulle om belasting aan die keiser te betaal, terwyl hy beweer dat hy self die Messias, die Koning is.”', 'AFRNLV'),
(46, 23, 3, 'Pilatus het Hom toe gevra: “Is jy die Koning van die Jode?” Jesus het hom geantwoord: “Dit is soos u sê.”', 'AFRNLV'),
(46, 23, 4, 'Daarop het Pilatus aan die priesterhoofde en die skare gesê: “Ek vind niks krimineels aan hierdie man nie.”', 'AFRNLV'),
(46, 23, 5, 'Hulle het opgesweep geraak en aanhou roep: “Hy hits deur sy onderrig die volk deur die hele Judea aan. Hy het in Galilea begin en nou is hy ook hier.”', 'AFRNLV'),
(46, 23, 6, 'Toe Pilatus dit hoor, het hy probeer uitvind of die man dan ’n Galileër is.', 'AFRNLV'),
(46, 23, 7, 'Nadat hy hom daarvan vergewis het dat Jesus wel uit dié gebied afkomstig is wat onder Herodes se beheer val, het hy Jesus na Herodes toe gestuur, wat juis gedurende daardie tyd in Jerusalem was.', 'AFRNLV'),
(46, 23, 8, 'Herodes was baie opgewonde om Jesus te sien. Hy het al vir ’n lang tyd die begeerte gehad om Jesus te sien omdat hy al soveel van Hom gehoor het. Hy het ook gehoop om te sien hoe Jesus die een of ander wonderteken verrig.', 'AFRNLV'),
(46, 23, 9, 'Hy het Jesus vraag op vraag gevra, maar Hy het hom niks geantwoord nie.', 'AFRNLV'),
(46, 23, 10, 'Die priesterhoofde en die skrifkenners het daar gestaan en Jesus heftig beskuldig.', 'AFRNLV'),
(46, 23, 11, 'Herodes, saam met sy soldate, het Jesus met veragting bespot. Hy het Hom ’n blink kleed aangetrek en Jesus teruggestuur na Pilatus toe.', 'AFRNLV'),
(46, 23, 12, 'Op daardie dag het Herodes en Pilatus mekaar se vriende geword, want vroeër was hulle vyande.', 'AFRNLV'),
(46, 23, 13, 'Daarna het Pilatus die priesterhoofde en die volksleiers bymekaargeroep', 'AFRNLV'),
(46, 23, 14, 'en aan hulle gesê: “Julle het hierdie man voor my gebring as iemand wat die volk opgesweep het om te rebelleer. Ek het hom voor julle oë ondervra en ek het geen gronde gekry vir die aanklag waarvan julle hom beskuldig nie.', 'AFRNLV'),
(46, 23, 15, 'Herodes het ook nie gronde gekry nie, want hy het hom teruggestuur na ons toe. Let ook daarop, Jesus het niks gedoen wat die doodstraf verdien nie.', 'AFRNLV'),
(46, 23, 16, 'Nadat ek hom laat gésel het, sal ek hom vrylaat.”', 'AFRNLV'),
(46, 23, 17, '***', 'AFRNLV'),
(46, 23, 18, 'Hulle het dit egter saam met die menigte uitgekreet: “Weg met hom! Laat Barabbas vir ons los!”', 'AFRNLV'),
(46, 23, 19, '(Barabbas was in die tronk gegooi oor ’n oproer in die stad en oor ’n moord.)', 'AFRNLV'),
(46, 23, 20, 'Pilatus het weer met hulle gaan redeneer omdat hy Jesus wou vrylaat,', 'AFRNLV'),
(46, 23, 21, 'maar hulle het dit bly uitkreet: “Kruisig, kruisig hom!”', 'AFRNLV'),
(46, 23, 22, 'Vir die derde keer sê Pilatus vir hulle: “Watter kwaad het hierdie man gedoen? Ek het in hom geen gronde vir die doodstraf gekry nie. Ek sal hom laat gésel en dan vrylaat.”', 'AFRNLV'),
(46, 23, 23, 'Die mense het egter met oorverdowende stemme aanhou roep en eis dat Jesus gekruisig moes word. Hulle geskree het die oorhand gekry.', 'AFRNLV'),
(46, 23, 24, 'Pilatus het daarop besluit dat hulle versoek uitgevoer moes word.', 'AFRNLV'),
(46, 23, 25, 'Hy het die man wat as gevolg van ’n opstand en moord in die tronk gegooi was, vrygelaat soos hulle geëis het, maar vir Jesus het hy volgens hulle wens uitgelewer.', 'AFRNLV'),
(46, 23, 26, 'Terwyl hulle besig was om Jesus weg te lei, het hulle ene Simon van Sirene, wat van die veld af gekom het, geforseer om die kruis agter Jesus aan te dra.', 'AFRNLV'),
(46, 23, 27, '’n Groot menigte van die volk het Jesus gevolg, ook vroue wat op hulle bors geslaan en oor Hom gehuil het.', 'AFRNLV'),
(46, 23, 28, 'Jesus het na hulle toe gedraai en gesê: “Dogters van Jerusalem, moenie oor Mý huil nie; huil liewer oor julleself en julle kinders', 'AFRNLV'),
(46, 23, 29, 'omdat daar dae kom wanneer mense sal sê: ‘Gelukkig is die onvrugbare vroue en die moederskote wat nog nie ’n kind in die wêreld gebring het nie, sowel as die borste wat nog nooit gevoed het nie.’', 'AFRNLV'),
(46, 23, 30, 'Dan sal mense aan die berge sê: ‘Val op ons!’ en aan die heuwels: ‘Bedek ons!’', 'AFRNLV'),
(46, 23, 31, '“As hulle hierdie dinge aan ’n groen boom doen, wat sal dan met die droë gebeur?”', 'AFRNLV'),
(46, 23, 32, 'Twee ander misdadigers is ook saam met Jesus weggelei om tereggestel te word.', 'AFRNLV'),
(46, 23, 33, 'Toe hulle by die plek aankom wat Kopbeen genoem word, het hulle Jesus daar gekruisig, asook die misdadigers — een aan Jesus se regter- en een aan sy linkerkant.', 'AFRNLV'),
(46, 23, 34, 'Daarop het Jesus gesê: “Vader, vergewe hulle, want hulle besef nie wat hulle doen nie!” Hulle het ook sy klere verdeel deur die lot te werp.', 'AFRNLV'),
(46, 23, 35, 'Die volk het net daar gestaan en toekyk. En die leiers het aangehou om Hom te bespot met dié woorde: “Ander het hy gered. Laat hy homself red as hy die Messias, die uitverkorene van God is!”', 'AFRNLV'),
(46, 23, 36, 'Ook die soldate het vorentoe beweeg en Jesus gespot. Hulle het vir Hom asynwyn aangebied', 'AFRNLV'),
(46, 23, 37, 'en gesê: “As jy die Koning van die Jode is, red jouself.”', 'AFRNLV'),
(46, 23, 38, 'Daar was ook ’n kennisgewing bokant Jesus se kop: “Hierdie man is die Koning van die Jode.”', 'AFRNLV'),
(46, 23, 39, 'Een van die misdadigers wat daar gehang is, het Jesus aanhou beledig deur te sê: “Is jy dan nie die Messias nie? Red jouself en ook vir ons!”', 'AFRNLV'),
(46, 23, 40, 'Die ander een het hom egter bestraf en gesê: “Het jy óók nie respek vir God nie, alhoewel jy dieselfde straf as hierdie man ondergaan!', 'AFRNLV'),
(46, 23, 41, 'Ons het dit terdeë verdien, want ons verdien die straf vir wat ons gedoen het. Maar hierdie man het niks verkeerds gedoen nie.”', 'AFRNLV'),
(46, 23, 42, 'Hy het verder gesê: “Jesus, onthou my asseblief wanneer U in u koninkryk kom.”', 'AFRNLV'),
(46, 23, 43, 'Jesus se antwoord was: “Ek verseker jou, vandag nog sal jy saam met My in die paradys wees.”', 'AFRNLV'),
(46, 23, 44, 'Teen ongeveer twaalfuur het duisternis toegesak oor die hele land tot drie-uur toe.', 'AFRNLV'),
(46, 23, 45, 'Die son is uitgedoof en die swaar gordyn van die tempel het middeldeur geskeur.', 'AFRNLV'),
(46, 23, 46, 'Met ’n harde stem het Jesus uitgeroep: “Vader, in u hande gee Ek my gees oor!” Nadat Hy dit gesê het, het Hy sy asem uitgeblaas.', 'AFRNLV'),
(46, 23, 47, 'Toe die Romeinse offisier oor honderd sien wat gebeur, het hy God geloof en gesê: “Hierdie man was werklikwaar regverdig.”', 'AFRNLV'),
(46, 23, 48, 'Die hele skare wat saamgedrom het vir hierdie skouspel en gesien het wat alles gebeur het, het as teken van rou op hulle bors geslaan en huis toe gegaan.', 'AFRNLV'),
(46, 23, 49, 'Maar Jesus se vriende, asook die vroue wat Hom van Galilea af gevolg het, het op ’n afstand bly staan en al hierdie dinge aanskou.', 'AFRNLV'),
(46, 23, 50, 'Daar was ’n man met die naam Josef, ’n lid van die Joodse Raad, ’n goeie en regverdige man.', 'AFRNLV'),
(46, 23, 51, 'Hy het nie vrede gehad met hulle besluite en optrede nie. Hy het van die Joodse dorp Arimatea af gekom en het uitgesien na die koninkryk van God.', 'AFRNLV'),
(46, 23, 52, 'Hierdie man het na Pilatus toe gegaan en Jesus se liggaam gevra.', 'AFRNLV'),
(46, 23, 53, 'Nadat hy die liggaam afgehaal het, het hy dit in linne toegebind en in ’n rotsgraf gaan neerlê waarin niemand nog ooit begrawe was nie.', 'AFRNLV'),
(46, 23, 54, 'Dit was die Vrydagmiddag laat, die tyd van voorbereiding vir die naderende Sabbat.', 'AFRNLV'),
(46, 23, 55, 'Die vroue wat saam met Jesus van Galilea af gekom het, het Josef gevolg en die rotsgraf gesien, asook hoe sy liggaam daarin neergelê word.', 'AFRNLV'),
(46, 23, 56, 'Daarna het hulle teruggegaan huis toe om die aromatiese olie en speserye te gaan voorberei. Op die Sabbat het hulle gerus volgens die gebod in die wet.', 'AFRNLV'),
(46, 24, 1, 'Douvoordag op die Sondagoggend het die vroue na die graf toe gegaan met die aromatiese olie wat hulle voorberei het.', 'AFRNLV'),
(46, 24, 2, 'Daar aangekom, kry hulle die steen weggerol van die ingang van die grotgraf af.', 'AFRNLV'),
(46, 24, 3, 'Hulle het ingegaan, maar nie die liggaam van die Here Jesus daar gekry nie.', 'AFRNLV'),
(46, 24, 4, 'Hulle was heeltemal uit die veld geslaan daaroor. Skielik staan daar tussen hulle twee mans met helder blink klere aan.', 'AFRNLV'),
(46, 24, 5, 'Die vroue was verskrik en het hulle gesigte afgebuig grond toe. Die mans sê vir hulle: “Waarom soek julle die lewende tussen die lyke?', 'AFRNLV'),
(46, 24, 6, 'Hy is nie meer hier nie, maar is opgewek. Onthou julle hoe Hy met julle gepraat het toe Hy nog in Galilea was en gesê het:', 'AFRNLV'),
(46, 24, 7, '‘Die Seun van die Mens moet oorgelewer word in die hande van sondige mense, gekruisig word en op die derde dag weer opstaan’?”', 'AFRNLV'),
(46, 24, 8, 'Hulle het toe sy woorde onthou,', 'AFRNLV'),
(46, 24, 9, 'en teruggedraai van die graf af en al hierdie dinge aan die elf en al die ander vertel.', 'AFRNLV'),
(46, 24, 10, 'Die vroue was Maria Magdalena, Johanna, Maria, die ma van Jakobus, en die ander vroue saam met hulle. Hulle het hierdie dinge aan die apostels gaan vertel,', 'AFRNLV'),
(46, 24, 11, 'maar vir laasgenoemdes het hierdie dinge soos kletspraatjies geklink en hulle het die vroue nie geglo nie.', 'AFRNLV'),
(46, 24, 12, 'Petrus het egter opgespring en na die graf toe gehardloop. Toe hy buk om in te loer, sien hy net die linnedoeke. Verbaas oor wat gebeur het, is hy terug huis toe.', 'AFRNLV'),
(46, 24, 13, 'En kyk, op dieselfde dag was twee uit hulle geledere op pad na ’n dorpie met die naam Emmaus, elf kilometer vanaf Jerusalem.', 'AFRNLV'),
(46, 24, 14, 'Hulle was druk in gesprek met mekaar oor al hierdie dinge wat gebeur het.', 'AFRNLV'),
(46, 24, 15, 'Terwyl hulle nog so loop en gesels en dinge probeer ontrafel, het Jesus self nadergekom en saam met hulle verder geloop.', 'AFRNLV'),
(46, 24, 16, 'Hulle oë is egter verhinder om Hom te herken.', 'AFRNLV'),
(46, 24, 17, 'Hy sê toe vir hulle: “Oor watter sake loop julle só ernstig en redeneer?” Met somber gesigte het hulle gaan stilstaan.', 'AFRNLV'),
(46, 24, 18, 'Een van hulle wat Kleopas genoem word, antwoord Jesus toe: “U is seker die enigste buitelander in Jerusalem wat nie kennis dra van al die dinge wat gedurende hierdie dae in die stad gebeur het nie.”', 'AFRNLV'),
(46, 24, 19, 'Jesus reageer en vra hulle: “Watter dinge?” Hulle antwoord Hom: “Dié dinge wat gaan oor Jesus van Nasaret. Hy was ’n profeet, kragtig in woord en daad voor God en die hele volk.', 'AFRNLV'),
(46, 24, 20, 'Maar die priesterhoofde en ons volksleiers het Hom uitgelewer om tot die dood veroordeel en gekruisig te word.', 'AFRNLV'),
(46, 24, 21, 'Ons het bly hoop dat dit Hy is wat Israel gaan verlos. Maar dit is ook al vandag die derde dag vandat al hierdie dinge gebeur het.', 'AFRNLV'),
(46, 24, 22, 'Sommige vroue uit ons geledere het ons nog boonop heeltemal verwar. Hulle was vanoggend baie vroeg by die graf,', 'AFRNLV'),
(46, 24, 23, 'maar kon nie sy liggaam daar kry nie. Hulle het kom berig dat hulle ’n visioen van engele gesien het wat gesê het dat Hy lewe.', 'AFRNLV'),
(46, 24, 24, 'Sommige van ons het na die graf toe gegaan en dit net so aangetref soos die vroue vertel het. Maar vir Hóm het hulle nie gesien nie.”', 'AFRNLV'),
(46, 24, 25, 'Toe sê Jesus vir hulle: “O, hoe sonder begrip en traag van hart is julle om alles wat die profete gesê het, te glo!', 'AFRNLV'),
(46, 24, 26, 'Moes die Messias nie hierdie dinge ly om sy heerlikheid in te gaan nie?”', 'AFRNLV'),
(46, 24, 27, 'Hierna het Jesus begin om vanaf Moses en al die profete al die Skrifgedeeltes wat oor Hom handel, vir hulle te interpreteer.', 'AFRNLV'),
(46, 24, 28, 'Toe hulle naderkom aan die dorpie waarheen hulle op pad was, het Jesus voorgegee dat Hy verder wil reis.', 'AFRNLV'),
(46, 24, 29, 'Maar hulle het by Hom aangedring: “Bly by ons oor. Die son trek al water en die dag is verby.” Toe het Jesus by hulle ingedraai om saam met hulle oor te bly.', 'AFRNLV'),
(46, 24, 30, 'Terwyl hulle saam met Hom aan tafel was, het Jesus brood geneem, gedank, dit gebreek en aan hulle gegee.', 'AFRNLV'),
(46, 24, 31, 'Toe het hulle oë oopgegaan en hulle het Hom herken. Daarop het Hy voor hulle oë verdwyn.', 'AFRNLV'),
(46, 24, 32, 'Hulle sê toe vir mekaar: “Was ons harte nie vuur en vlam in ons toe Hy met ons op pad gepraat en die Skrif vir ons geïnterpreteer het nie?”', 'AFRNLV'),
(46, 24, 33, 'Hulle het daar en dan opgestaan en na Jerusalem toe teruggegaan en die elf aangetref en die ander saam met hulle,', 'AFRNLV'),
(46, 24, 34, 'wat die nuus vertel: “Die Here is regtig opgewek, en Hy het aan Simon verskyn!”', 'AFRNLV'),
(46, 24, 35, 'Toe vertel hulle wat op pad gebeur het en hoe Hy aan hulle bekend geword het by die breek van die brood.', 'AFRNLV'),
(46, 24, 36, 'Terwyl hulle nog besig was om hierdie dinge te bespreek, het Jesus onverwags tussen hulle gestaan en vir hulle gesê: “Vrede vir julle!”', 'AFRNLV'),
(46, 24, 37, 'Hulle het groot geskrik en beangs geword en gedink dat hulle ’n spook sien.', 'AFRNLV'),
(46, 24, 38, 'Hy sê toe vir hulle: “Waarom is julle so verward en waarom kom daar twyfelgedagtes in julle harte op?', 'AFRNLV'),
(46, 24, 39, 'Kyk na my hande en my voete: Dis mos Ek self. Vat aan My en kyk! ’n Spook het tog nie vleis en bene soos julle kan sien dat Ek het nie.”', 'AFRNLV'),
(46, 24, 40, 'Terwyl Hy dit sê, wys Hy vir hulle sy hande en voete.', 'AFRNLV'),
(46, 24, 41, 'Toe hulle vanweë blydskap en verbasing nog nie glo nie, sê Hy vir hulle: “Het julle miskien iets te ete hier?”', 'AFRNLV'),
(46, 24, 42, 'Daarop gee hulle aan Hom ’n stuk gebakte vis.', 'AFRNLV'),
(46, 24, 43, 'Hy het dit geneem en in hulle teenwoordigheid opgeëet.', 'AFRNLV'),
(46, 24, 44, 'Daarna het Hy vir hulle gesê: “Toe Ek nog saam met julle was, het Ek aan julle verduidelik dat alles wat in die wet van Moses en in die profete en die psalms oor My geskryf is, vervul moet word.”', 'AFRNLV'),
(46, 24, 45, 'Toe het Hy hulle verstand geopen om die Skrifte te verstaan.', 'AFRNLV'),
(46, 24, 46, 'Daarop het Hy gesê: “Só staan dit opgeteken: ‘Die Messias moet ly en op die derde dag opstaan uit die dood.’', 'AFRNLV'),
(46, 24, 47, '[47-48] En op grond van sy Naam moet bekering tot vergifnis van sondes aan al die nasies verkondig word. Julle moet by Jerusalem begin en van hierdie dinge getuig.', 'AFRNLV'),
(46, 24, 48, '***', 'AFRNLV'),
(46, 24, 49, '“En kyk, Ek sal die belofte van my Vader aan julle stuur. Julle moet in die stad bly totdat julle van God af met krag bemagtig is.”', 'AFRNLV'),
(46, 24, 50, 'Daarna het Jesus hulle uitgelei tot by Betanië. En Hy het sy hande opgehef en hulle geseën.', 'AFRNLV'),
(46, 24, 51, 'Terwyl Hy nog besig was om hulle te seën, het Hy van hulle af weggegaan en is Hy in die hemel opgeneem.', 'AFRNLV'),
(46, 24, 52, 'Hulle het toe neergeval en Hom aanbid. Daarna het hulle met groot vreugde teruggegaan na Jerusalem toe.', 'AFRNLV'),
(46, 24, 53, 'Daar het hulle al hulle tyd in die tempel deurgebring en God geloof.', 'AFRNLV'),
(6, 1, 1, 'Heel aan die begin het die Woord reeds bestaan. Die Woord was by God, en die Woord was self God.', 'AFRNLV'),
(6, 1, 2, 'Hy was reeds in die begin by God.', 'AFRNLV'),
(6, 1, 3, 'Alles het deur Hom ontstaan, en sonder Hom het nie een ding wat bestaan, ontstaan nie.', 'AFRNLV'),
(6, 1, 4, 'In Hom was daar lewe, en dié lewe het gedien as die lig vir die mense.', 'AFRNLV'),
(6, 1, 5, 'Die lig skyn in die duisternis, ja — die duisternis het dit nie uitgedoof nie!', 'AFRNLV'),
(6, 1, 6, 'Daar was ’n man, gestuur deur God, met die naam Johannes.', 'AFRNLV'),
(6, 1, 7, 'Hy het gekom met die doel om ’n getuienis te lewer, om van die lig te getuig sodat alle mense op grond van sy getuienis sou glo.', 'AFRNLV'),
(6, 1, 8, 'Hy was nie self die lig nie, maar het net kom getuig oor die lig.', 'AFRNLV'),
(6, 1, 9, 'Hy wat die betroubare lig is, wat elke mens verlig, was op pad na die mensewêreld.', 'AFRNLV'),
(6, 1, 10, 'Maar toe Hy wel in die wêreld was — dié wêreld wat deur Hom ontstaan het — het die mensdom Hom tog nie erken nie.', 'AFRNLV'),
(6, 1, 11, 'Hy het na sy eiendom toe gekom, en tog het sy eie mense Hom nie aanvaar nie.', 'AFRNLV'),
(6, 1, 12, 'Aan almal wat Hom egter aanvaar het, dié wat in sy Naam glo, het Hy die reg gegee om kinders van God te word.', 'AFRNLV'),
(6, 1, 13, 'Hulle is nie deur ’n natuurlike proses gebore nie, en ook nie na aanleiding van die wilsbesluit van ’n man nie. Hulle is uit God gebore.', 'AFRNLV'),
(6, 1, 14, 'En die Woord het mens geword en by ons kom woon. Ons het sy heerlikheid duidelik gesien, ’n heerlikheid soos dié van die enigste Seun van die Vader, vol liefdevolle goedheid en waarheid.', 'AFRNLV'),
(6, 1, 15, 'Johannes getuig oor Hom en roep uit: “Hy is die Een wat ek bedoel het toe ek gesê het: ‘Hy wat ná my kom, het reeds voor my bestaan omdat Hy groter is as ek.’”', 'AFRNLV'),
(6, 1, 16, 'Uit sy volheid het ons almal ’n oorvloed genade ontvang.', 'AFRNLV'),
(6, 1, 17, 'Die wet is deur middel van Moses gegee; die genade en waarheid het deur Jesus Christus gekom.', 'AFRNLV'),
(6, 1, 18, 'Niemand het God nog ooit gesien nie. Sy enigste Seun wat self ook God en baie na aan die Vader is, het Hom aan ons kom bekendmaak.', 'AFRNLV'),
(6, 1, 19, 'Dit is die getuienis van Johannes toe die Joodse leiers uit Jerusalem priesters en Leviete na hom gestuur het om hom uit te vra: “Wie is jy nou eintlik?”', 'AFRNLV'),
(6, 1, 20, 'Toe het Johannes getuig en dit nie ontken nie, maar voluit bely: “Ék is nie die Messias nie.”', 'AFRNLV'),
(6, 1, 21, 'En hulle antwoord hom toe: “Nou wie is jy dan? Is jy Elia?” “Nee, ek is nie,” sê Johannes. “Is jy dan die profeet?” “Beslis nie!” het hy geantwoord.', 'AFRNLV'),
(6, 1, 22, 'Hulle het toe vir hom gesê: “Wie is jy dan? Ons moet ’n antwoord kan gee aan hulle wat ons gestuur het. Wat het jy dan oor jouself te sê?”', 'AFRNLV'),
(6, 1, 23, 'Sy reaksie was: “Ek is ’n stem wat roep in die woestyn: ‘Maak die pad van die Here reguit.’” Só het die profeet Jesaja mos reeds gesê.', 'AFRNLV'),
(6, 1, 24, 'Dié wat gestuur is, het uit die geledere van die Fariseërs gekom.', 'AFRNLV'),
(6, 1, 25, 'Hulle het toe verder by hom navraag gedoen: “Waarom doop jy dan as jy nie die Messias of Elia of die profeet is nie?”', 'AFRNLV'),
(6, 1, 26, 'Johannes se reaksie was: “Ek doop met water, maar hier tussen julle staan daar Iemand wat julle nie nou ken nie.', 'AFRNLV'),
(6, 1, 27, 'Dit is Hy wat ná my kom. Ek is nie eers werd om die riempies van sy sandale los te maak nie.”', 'AFRNLV'),
(6, 1, 28, 'Hierdie gebeure het afgespeel in Betanië, oorkant die Jordaan, waar Johannes besig was om te doop.', 'AFRNLV'),
(6, 1, 29, 'Die volgende dag sien Johannes dat Jesus na hom toe aangestap kom. Hy sê toe: “Kyk, dáár is die Lam van God wat die sonde van die wêreld wegneem.', 'AFRNLV'),
(6, 1, 30, 'Dit is Hý van wie ek gesê het: ‘Ná my kom Iemand wat voor my reeds bestaan het. Hy is baie belangriker as ek.’', 'AFRNLV'),
(6, 1, 31, 'Ek was self ook nie daarvan bewus dat dit Hy is nie. Daarom het ek gekom, en doop ek met water om Hom aan Israel voor te stel.”', 'AFRNLV'),
(6, 1, 32, 'Johannes het ook nog verder getuig: “Ek het duidelik gesien dat die Gees soos ’n duif uit die hemel neerkom en op Hom gaan sit.', 'AFRNLV'),
(6, 1, 33, 'Ek het regtig nie geweet dat dit Hy was nie, maar God wat my gestuur het om met water te doop, het vir my gesê: ‘Die Een op wie jy die Gees sien neerdaal en bly sit, dit is Hy wat met die Heilige Gees doop.’', 'AFRNLV'),
(6, 1, 34, 'Ek het dit self sien afspeel voor my oë, en daarom getuig ek dat Hy werklik die Seun van God is.”', 'AFRNLV'),
(6, 1, 35, 'Die volgende dag het Johannes weer daar gestaan, saam met twee van sy dissipels.', 'AFRNLV'),
(6, 1, 36, 'Toe Jesus by hulle verbyloop, het Johannes betekenisvol na Hom gekyk en gesê: “Kyk, dáár is die Lam van God!”', 'AFRNLV'),
(6, 1, 37, 'Sy twee dissipels het Johannes dit hoor sê en Jesus dadelik begin volg.', 'AFRNLV'),
(6, 1, 38, 'Jesus het omgedraai en gesien hulle volg Hom. Hy sê toe vir hulle: “Wat soek julle?” Hulle het Hom geantwoord: “Rabbi” — as dit vertaal word, beteken dit ‘leermeester’ — “waar gaan U tuis?”', 'AFRNLV'),
(6, 1, 39, 'Hy antwoord hulle: “Kom kyk self en julle sal sien.” Hulle het toe gegaan en gesien waar Hy tuis was. Dit was omtrent vieruur die middag. Hulle het toe die res van daardie dag by Hom gebly.', 'AFRNLV'),
(6, 1, 40, 'Andreas, Simon Petrus se broer, was een van die twee dissipels wat dit van Johannes gehoor en Jesus gevolg het.', 'AFRNLV'),
(6, 1, 41, 'Hy kry toe eers sy eie broer Simon, en sê vir hom: “Ons het die Messias (wat as dit vertaal word ‘Gesalfde’ beteken) gekry.”', 'AFRNLV'),
(6, 1, 42, 'Hy het Simon na Jesus toe geneem. Jesus het betekenisvol na hom gekyk en gesê: “Jy is Simon, die seun van Johannes; jy sal van nou af Sefas (wat as ‘Petrus’vertaal word) genoem word.”', 'AFRNLV'),
(6, 1, 43, 'Die volgende dag wou Jesus na Galilea toe vertrek. Hy loop eers vir Filippus raak en sê vir hom: “Volg my!”', 'AFRNLV'),
(6, 1, 44, 'Filippus het van Betsaida af gekom, Andreas en Petrus se tuisdorp.', 'AFRNLV'),
(6, 1, 45, 'Op sy beurt loop Filippus vir Natanael raak en sê vir hom: “Ons het die persoon gevind oor wie Moses in die wet en die profete geskryf het. Dit is Jesus, die seun van Josef, wat van Nasaret af kom.”', 'AFRNLV'),
(6, 1, 46, 'Natanael se reaksie was: “Hoe kan daar uit Nasaret iets goeds kom?” “Kom kyk self,” het Filippus hom uitgenooi.', 'AFRNLV'),
(6, 1, 47, 'Toe Jesus Natanael sien aangestap kom, sê Hy oor hom: “Kyk daar — ’n opregte Israeliet, ’n man van suiwer inbors.”', 'AFRNLV'),
(6, 1, 48, 'Natanael reageer toe vraend: “Van waar ken U my?” “Voordat Filippus jou geroep het,” antwoord Jesus hom, “toe jy nog onder die vyeboom gesit het, het Ek jou al gesien.”', 'AFRNLV'),
(6, 1, 49, 'Toe reageer Natanael: “Rabbi, U is die Seun van God; U is die Koning van Israel!”', 'AFRNLV'),
(6, 1, 50, 'Jesus se antwoord aan hom was: “Glo jy omdat Ek vir jou gesê het dat Ek jou onder die vyeboom sien sit het? Jy sal nog groter dinge as dit sien.”', 'AFRNLV'),
(6, 1, 51, 'Jesus het ook vir hom gesê: “Ek verseker julle: julle gaan die hemel wyd oop sien en julle sal die engele van God sien op- en afklim na My, die Seun van die Mens, toe.”', 'AFRNLV'),
(6, 2, 1, 'Op die derde dag was daar ’n bruilof in Kana, in die Galilea-gebied. Jesus se ma het dit bygewoon', 'AFRNLV'),
(6, 2, 2, 'en Hy en sy dissipels was ook na die bruilof toe genooi.', 'AFRNLV'),
(6, 2, 3, 'Toe die wyn opraak, sê Jesus se ma vir Hom: “Hulle het nie meer wyn nie.”', 'AFRNLV'),
(6, 2, 4, 'Jesus se reaksie was: “Wat het dit met My en jou te doen, Vrou? My tyd het nog nie gekom nie.”', 'AFRNLV'),
(6, 2, 5, 'Sy ma sê toe vir die kelners: “Wat Hy ook al vir julle sê, moet julle gaan doen.”', 'AFRNLV'),
(6, 2, 6, 'Daar het ses klipkanne gestaan met water wat die Jode vir hulle rituele reiniging gebruik het. Elkeen het ongeveer 100 liter gehou.', 'AFRNLV'),
(6, 2, 7, 'Jesus sê toe vir die kelners: “Maak die kanne vol water!” Hulle het dit tot heel bo vol gemaak.', 'AFRNLV'),
(6, 2, 8, 'Toe sê Jesus ook nog vir hulle: “Skep nou daarvan uit en vat dit vir die seremoniemeester.” Hulle het dit gedoen.', 'AFRNLV'),
(6, 2, 9, 'Toe die seremoniemeester die water proe wat wyn geword het, roep hy die bruidegom. (Die seremoniemeester het nie geweet waar dit vandaan kom nie, maar die kelners wat die water geskep het, het wel geweet.)', 'AFRNLV'),
(6, 2, 10, 'Die seremoniemeester sê toe vir die bruidegom: “Elke gasheer sit volgens gebruik eers die goeie wyn voor, en wanneer die gaste nie meer so goed kan onderskei nie, die swakker gehalte; jy het egter die goeie wyn tot nou toe teruggehou.”', 'AFRNLV'),
(6, 2, 11, 'Hierdie eerste wonderteken het Jesus in Kana, in Galilea, gedoen. Hy het sy Goddelike heerlikheid op só ’n manier sigbaar gemaak, en sy dissipels het in Hom begin glo.', 'AFRNLV'),
(6, 2, 12, 'Hierna het Jesus, sy ma, broers en dissipels na Kapernaum toe vertrek waar hulle vir ’n kort tyd gebly het.', 'AFRNLV'),
(6, 2, 13, 'Dit was naby die tyd van die Paasfees van die Jode, en Jesus het daarvoor Jerusalem toe gegaan.', 'AFRNLV'),
(6, 2, 14, 'In die tempelgebied het Hy die smouse met hulle beeste, skape en duiwe aangetref, asook die geldwisselaars by hulle tafels.', 'AFRNLV'),
(6, 2, 15, 'Met toutjies het Jesus toe ’n sweep gevleg en almal uit die tempelgebied verjaag, ook die skape en beeste. Hy het die geldstukke van die geldwisselaars op die grond uitgegooi en hulle tafels omgekeer.', 'AFRNLV'),
(6, 2, 16, 'En vir die smouse wat die duiwe verkoop het, het Jesus gesê: “Vat hierdie goed dadelik weg! Moenie die huis van my Vader ’n besigheidsplek maak nie!”', 'AFRNLV'),
(6, 2, 17, 'Jesus se dissipels het onthou dat daar geskryf staan: “Die ywer vir u huis brand in my binneste.”', 'AFRNLV'),
(6, 2, 18, 'Die Jode het daarop reageer: “Oor watter wonderteken beskik jy om te bewys dat jy hierdie dinge mag doen?”', 'AFRNLV'),
(6, 2, 19, 'Jesus het hulle geantwoord: “Sloop hierdie tempel en in drie dae sal Ek dit weer oprig.”', 'AFRNLV'),
(6, 2, 20, 'Die Jode kap toe heftig terug: “Daar is vir 46 jaar lank aan hierdie tempel gebou, en jy sal dit binne drie dae weer oprig?”', 'AFRNLV'),
(6, 2, 21, 'Hy het egter oor die tempel van sy liggaam gepraat.', 'AFRNLV'),
(6, 2, 22, 'Toe Hy eers uit die dood opgewek is, het sy dissipels onthou dat Hy dit gesê het en hulle het die Skrif en die woorde geglo wat Jesus gesê het.', 'AFRNLV'),
(6, 2, 23, 'Terwyl Jesus tydens die viering van die Paasfees in Jerusalem was, het baie mense in Hom begin glo toe hulle die wondertekens sien wat Hy gedoen het.', 'AFRNLV'),
(6, 2, 24, 'Jesus self het egter nie op hulle staatgemaak nie omdat Hy alle mense ken.', 'AFRNLV'),
(6, 2, 25, 'Hy het nie nodig gehad dat iemand Hom oor die mens sou inlig nie, want Hy het self kennis gedra van wat in ’n mens aangaan.', 'AFRNLV'),
(6, 3, 1, 'Daar was ’n man uit die geledere van die Fariseërs met die naam Nikodemus, ’n leier onder die Jode.', 'AFRNLV'),
(6, 3, 2, 'Hy het een nag na Jesus toe gekom en vir Hom gesê: “Rabbi, ons weet dat u as leraar van God af gekom het. Niemand kan hierdie wondertekens doen wat u doen as God nie met hom is nie.”', 'AFRNLV'),
(6, 3, 3, 'Jesus het daarop reageer: “Ek verseker jou, as iemand nie van bo gebore word nie, kan hy die koninkryk van God nie sien nie.”', 'AFRNLV'),
(6, 3, 4, 'Nikodemus vra toe: “Hoe kan ’n mens gebore word as hy al ’n bejaarde is? Hy kan tog nie vir ’n tweede keer in sy ma se skoot gaan en gebore word nie?”', 'AFRNLV'),
(6, 3, 5, 'Jesus het geantwoord: “Ek verseker jou, as iemand nie uit water en Gees gebore word nie, kan hy so nimmer as te nooit in die koninkryk van God ingaan nie.', 'AFRNLV'),
(6, 3, 6, 'Wat uit ’n menslike liggaam gebore is, is menslik, en wat uit die Gees gebore is, is gees.', 'AFRNLV'),
(6, 3, 7, 'Moenie verwonderd wees dat Ek vir jou gesê het julle moet van bo gebore word nie.', 'AFRNLV'),
(6, 3, 8, 'Die wind waai waar hy wil. Jy hoor sy suising, maar jy weet nie waarvandaan hy kom en waarheen hy op pad is nie. Só is dit met elkeen wat uit die Gees gebore is.”', 'AFRNLV'),
(6, 3, 9, 'Nikodemus reageer toe en vra Hom: “Hoe is dit moontlik dat hierdie dinge gebeur?”', 'AFRNLV'),
(6, 3, 10, 'Jesus antwoord hom: “Jy is die leermeester van Israel en jy is nie vertroud met hierdie dinge nie?', 'AFRNLV'),
(6, 3, 11, 'Ek verseker jou, ons praat waaroor ons kennis het, en ons getuig oor wat ons gesien het, en ten spyte daarvan aanvaar julle tog nie ons getuienis nie.', 'AFRNLV'),
(6, 3, 12, 'As Ek julle oor die alledaagse dinge ingelig het, en julle My nie glo nie, hoe sal julle ooit glo as Ek julle van die hemelse dinge vertel?', 'AFRNLV'),
(6, 3, 13, 'Niemand het nog na die hemel toe opgevaar nie behalwe Hy wat uit die hemel neergedaal het, en dit is Ek, die Seun van die Mens.', 'AFRNLV'),
(6, 3, 14, 'Net soos Moses die slang in die woestyn verhoog het, só moet die Seun van die Mens verhoog word', 'AFRNLV'),
(6, 3, 15, 'sodat elkeen wat in Hom glo die ewige lewe kan hê.', 'AFRNLV'),
(6, 3, 16, '“God het die mensdom só liefgehad dat Hy sy enigste Seun gegee het sodat elkeen wat in Hom glo, nie verlore gaan nie, maar die ewige lewe sal hê.', 'AFRNLV'),
(6, 3, 17, 'God het immers nie die Seun na die mensewêreld toe gestuur om die mense te veroordeel nie, maar sodat die mense deur Hom verlos kan word.', 'AFRNLV'),
(6, 3, 18, '“Die persoon wat aanhou glo in Hom, word nie veroordeel nie. Die een wat egter nie aanhou glo nie, is reeds veroordeel omdat hy nie tot geloof gekom het in die enigste Seun van God nie.', 'AFRNLV'),
(6, 3, 19, 'Dít is die beslissende vonnis: die lig het na die mensewêreld toe gekom, en tog het die mense eerder die duisternis as die lig liefgehad, want hulle dade was boos.', 'AFRNLV'),
(6, 3, 20, 'Elkeen wat doen wat sleg is, haat die lig en kom nie na die lig toe nie sodat sy dade nie bekend word nie.', 'AFRNLV'),
(6, 3, 21, 'Elkeen wat egter die waarheid beoefen, kom na die lig toe sodat dit sigbaar word dat sy dade vanuit ’n noue verhouding met God gedoen is.”', 'AFRNLV'),
(6, 3, 22, 'Hierna het Jesus en sy dissipels na die Judea-gebied vertrek. Hy het daar saam met die dissipels oorgebly en mense gedoop.', 'AFRNLV'),
(6, 3, 23, 'Johannes was ook besig om by Enon, in die omgewing van Salim, te doop omdat daar genoeg water was. Die mense het daarheen gestroom en is gedoop.', 'AFRNLV'),
(6, 3, 24, 'Op daardie tydstip was Johannes nog nie in die tronk gegooi nie.', 'AFRNLV'),
(6, 3, 25, 'Daar het toe ’n meningsverskil oor reinigingsgebruike ontstaan tussen Johannes se dissipels en ’n Joodse man.', 'AFRNLV'),
(6, 3, 26, 'Hulle het na Johannes toe gekom en vir hom gesê: “Rabbi, die man wat aan die oorkant van die Jordaanrivier saam met u was, oor wie u getuig het, Hy doop ook en almal stroom na Hom toe.”', 'AFRNLV'),
(6, 3, 27, 'Johannes het daarop reageer: “’n Mens is nie in staat om iets te ontvang as dit nie vanuit die hemel aan hom gegee is nie.', 'AFRNLV'),
(6, 3, 28, 'Julle self is my getuies dat ek gesê het: ‘Ek is nie die Messias nie. Ek is maar net voor Hom uit gestuur.’', 'AFRNLV'),
(6, 3, 29, 'Dit is die bruidegom aan wie die bruid behoort; die vriend van die bruidegom gaan staan en luister of hy kom, en hy is sommer baie bly wanneer hy die stem van die bruidegom hoor. Daarom loop ek nou oor van blydskap.', 'AFRNLV'),
(6, 3, 30, 'Hy moet in belangrikheid toeneem en ek moet afneem.', 'AFRNLV'),
(6, 3, 31, '“Hy wat van bo kom, troon bo almal uit. Hy wat uit die aarde ontspring het, is deel van die aarde en praat as deel van die aarde. Hy wat uit die hemel kom, troon bo almal uit.', 'AFRNLV'),
(6, 3, 32, 'Wat Hy gesien en gehoor het, daaroor getuig Hy, maar niemand aanvaar sy getuienis nie.', 'AFRNLV'),
(6, 3, 33, 'Wie sy getuienis aanvaar het, het daardeur verseël dat God regtig God is.', 'AFRNLV'),
(6, 3, 34, 'Hóm het God gestuur om die woorde van God mee te deel, want God gee Hom sy Gees sonder om dit af te meet.', 'AFRNLV'),
(6, 3, 35, 'Die Vader het die Seun lief en Hy het Hom gesag oor alles gegee.', 'AFRNLV'),
(6, 3, 36, 'Wie aanhou glo in die Seun, het nou reeds die ewige lewe; wie egter aan die Seun ongehoorsaam is, sal die lewe nie ervaar nie, maar die oordeel van God rus op hom.”', 'AFRNLV'),
(6, 4, 1, 'Jesus het uitgevind dat die Fariseërs gehoor het dat Hy meer dissipels werf en doop as Johannes.', 'AFRNLV'),
(6, 4, 2, '(Jesus het nie eintlik self gedoop nie, maar sy dissipels.)', 'AFRNLV'),
(6, 4, 3, 'Dus het Hy Judea verlaat en weer na Galilea toe vertrek.', 'AFRNLV'),
(6, 4, 4, 'Hy moes deur Samaria reis.', 'AFRNLV'),
(6, 4, 5, 'Hy kom toe in ’n dorp in Samaria wat Sigar genoem word. Dit was naby die stuk grond wat Jakob aan sy seun Josef gegee het.', 'AFRNLV'),
(6, 4, 6, 'Die put van Jakob was daar geleë. Jesus het toe, omdat Hy regtig uitgeput was van die reis, sommer by die put gaan sit. Dit was omtrent twaalfuur die middag.', 'AFRNLV'),
(6, 4, 7, '’n Samaritaanse vrou kom toe daar aan om water te skep. Jesus vra haar: “Gee vir My asseblief water om te drink.”', 'AFRNLV'),
(6, 4, 8, 'Sy dissipels was toe nog in die dorp om kos te gaan koop.', 'AFRNLV'),
(6, 4, 9, 'Die Samaritaanse vrou sê toe vir Hom: “Hoe op aarde vra jy wat ’n Jood is, van my wat ’n Samaritaanse vrou is, water om te drink?” Jode wou immers niks met Samaritane te doen hê nie.', 'AFRNLV'),
(6, 4, 10, 'Jesus het daarop reageer: “As jy maar net hierdie gawe van God vir jou geken het, en geweet het wie dit is wat vir jou vra: ‘Gee vir My water om te drink,’ sou jy Hóm gevra het en Hy sou vir jou lewende water gegee het.”', 'AFRNLV'),
(6, 4, 11, 'Die vrou sê vir Jesus: “Meneer, jy het nie eers ’n skepding nie, en die put is diép. Van waar kry jy dié lewende water?', 'AFRNLV'),
(6, 4, 12, 'Jy is beslis nie belangriker as ons vader Jakob wat hierdie put vir ons gegee het en self saam met sy seuns en sy diere daaruit gedrink het nie.”', 'AFRNLV'),
(6, 4, 13, 'Jesus antwoord haar: “Elkeen wat van hierdie water drink, sal weer dors word.', 'AFRNLV'),
(6, 4, 14, 'Wie egter van die water drink wat Ek hom gee, sal nimmer as te nooit weer dors word nie. Die water wat Ek vir hom sal gee, sal ’n fontein in hom word waarvan die water vir altyd sal bly opborrel.”', 'AFRNLV'),
(6, 4, 15, 'Die vrou sê toe vir Hom: “Meneer, gee my van hierdie water sodat ek nie weer dors word en hierheen hoef te kom om water te skep nie.”', 'AFRNLV'),
(6, 4, 16, 'Hy sê vir haar: “Gaan roep jou man en kom dan terug hiernatoe.”', 'AFRNLV'),
(6, 4, 17, 'Die vrou het dadelik reageer: “Ek het nie ’n man nie.” Jesus beaam dit toe: “Jy het tereg gesê: ‘Ek het nie ’n man nie.’', 'AFRNLV'),
(6, 4, 18, 'Want jy het reeds vyf mans gehad en die een wat jy nou het, is eintlik nie jou man nie. Dit wat jy gesê het, is die waarheid.”', 'AFRNLV'),
(6, 4, 19, 'Die vrou sê vir Hom: “Meneer, ek sien dat u ’n profeet is.', 'AFRNLV'),
(6, 4, 20, 'Ons voorouers het op hierdie berg aanbid, maar julle sê die plek waar ’n mens moet aanbid, is in Jerusalem.”', 'AFRNLV'),
(6, 4, 21, 'Jesus merk toe op: “Glo My, Vrou, daar kom ’n tyd wanneer julle die Vader nie op hierdie berg en ook nie in Jerusalem sal aanbid nie.', 'AFRNLV'),
(6, 4, 22, 'Júlle aanbid wat julle nie ken nie; ons aanbid wat ons ken, want die verlossing is uit die geledere van die Jode.', 'AFRNLV'),
(6, 4, 23, 'Daar kom egter ’n tyd, en dit het reeds aangebreek, wanneer die egte aanbidders die Vader vanuit ’n hegte verhouding met die Gees en in waarheid sal aanbid, want die Vader verkies dat die mense Hom só aanbid.', 'AFRNLV'),
(6, 4, 24, 'God is Gees, en dié wat Hom aanbid, moet Hom vanuit ’n hegte verhouding met die Gees en in waarheid aanbid.”', 'AFRNLV'),
(6, 4, 25, 'Die vrou sê vir Jesus: “Ek weet dat die Messias kom, Hy wat die Christus genoem word. Wanneer Hy ook al kom, sal Hy ons oor alles inlig.”', 'AFRNLV'),
(6, 4, 26, 'Toe sê Jesus vir haar: “Ék is hy — Ek wat nou met jou praat!”', 'AFRNLV'),
(6, 4, 27, 'Op daardie oomblik het sy dissipels teruggekom. Hulle was verstom dat Jesus besig was om met ’n vrou te praat. Nietemin het niemand haar gevra: “Wat wil jy nou eintlik hê?” of vir Hom: “Waarom knoop U ’n gesprek met haar aan?” nie.', 'AFRNLV'),
(6, 4, 28, 'Die vrou het haar waterkruik net daar gelos, na die dorp toe gegaan en vir die mense gesê:', 'AFRNLV'),
(6, 4, 29, '“Kom kyk self — ’n man het my alles vertel wat ek al gedoen het. Is hy nie dalk die Messias nie?”', 'AFRNLV'),
(6, 4, 30, 'Die inwoners het toe van die dorp af na Jesus toe begin stroom.', 'AFRNLV'),
(6, 4, 31, 'Intussen het sy dissipels Hom gesmeek en gesê: “Rabbi, eet tog net iets.”', 'AFRNLV'),
(6, 4, 32, 'Maar Hy het reageer: “Ék het kos om te eet waarvan júlle nie eers weet nie.”', 'AFRNLV'),
(6, 4, 33, 'Die dissipels sê toe onder mekaar: “Het iemand anders dalk vir Hom iets gebring om te eet?”', 'AFRNLV'),
(6, 4, 34, 'Jesus antwoord hulle: “My kos is om die wil te doen van Hom wat My gestuur het, en om sy werk klaar te maak.', 'AFRNLV'),
(6, 4, 35, 'Sê julle dan nie: ‘Daar is nog vier maande voor die oes’ nie? Ek sê nou vir julle, kyk na die landerye; hulle vertoon reeds wit van die oes.', 'AFRNLV'),
(6, 4, 36, 'Dié wat die oes insamel, ontvang vergoeding: Die vrug wat hulle insamel, is mense wat die ewige lewe beërf. Op só ’n manier is hulle wat saai en hulle wat die oes insamel, saam bly.', 'AFRNLV'),
(6, 4, 37, 'In hierdie geval is die spreekwoord só waar: ‘Die een saai en die ander een versamel die oes.’', 'AFRNLV'),
(6, 4, 38, 'Ek het julle gestuur om ’n oes in te samel waaraan julle nie hard gewerk het nie. Ander het hard gewerk en julle het net toegetree om die vrug van hulle werk te benut.”', 'AFRNLV'),
(6, 4, 39, 'Uit daardie dorp het baie van die Samaritane in Jesus begin glo op grond van die woorde van die vrou wat met oortuiging kom vertel het: “Hy het my alles vertel wat ek gedoen het.”', 'AFRNLV'),
(6, 4, 40, 'Toe die Samaritane by Jesus aankom, het hulle Hom gevra om by hulle tuis te gaan. En Hy het twee dae lank daar oorgebly.', 'AFRNLV'),
(6, 4, 41, 'Baie meer van hulle eie mense het op grond van sy woorde begin glo.', 'AFRNLV'),
(6, 4, 42, 'Hulle het vir die vrou gesê: “Ons glo nie net meer op grond van wat jy gesê het nie; ons het nou self gehoor wat Hy sê, en ons weet dat Hy regtig die Verlosser van die wêreld is.”', 'AFRNLV'),
(6, 4, 43, 'Na twee dae het Jesus daarvandaan na Galilea toe vertrek.', 'AFRNLV'),
(6, 4, 44, 'Hy het self plegtig verklaar dat ’n profeet nie in sy eie vaderland geëer word nie.', 'AFRNLV'),
(6, 4, 45, 'Toe Jesus in Galilea aankom, het die Galileërs Hom hartlik ontvang. Hulle het al die dinge gesien wat Hy gedurende die fees in Jerusalem gedoen het, want hulle was self ook by die fees.', 'AFRNLV'),
(6, 4, 46, 'Jesus het toe weer ’n keer in Kana, in Galilea, aangekom waar Hy vroeër die water in wyn verander het. In Kapernaum was daar ’n sekere koninklike amptenaar wie se seun ernstig siek was.', 'AFRNLV'),
(6, 4, 47, 'Toe hy hoor dat Jesus uit Judea in Galilea aangekom het, het hy vinnig na Hom toe gegaan en Hom gesmeek om te kom en die seun te genees, want hy was reeds sterwend.', 'AFRNLV'),
(6, 4, 48, 'Jesus het toe vir hom gesê: “As julle nie tekens en wonders sien nie, sal julle ook nooit tot geloof kom nie.”', 'AFRNLV'),
(6, 4, 49, 'Die koninklike amptenaar sê toe vir Hom: “Meneer, kom asseblief voordat my seuntjie sterf.”', 'AFRNLV'),
(6, 4, 50, 'Maar Jesus sê vir hom: “Gaan terug, jou seun lewe.” Die man het Jesus op sy woord geneem en dadelik vertrek.', 'AFRNLV'),
(6, 4, 51, 'Sommer nog terwyl hy op pad was, het die slawe hom tegemoetgegaan en gesê dat sy seun leef.', 'AFRNLV'),
(6, 4, 52, 'Hy vra hulle toe uit na die uur waarop sy seun begin beter word het. En hulle antwoord hom: “Gister, teen eenuur die middag, het die koors hom verlaat.”', 'AFRNLV'),
(6, 4, 53, 'Die pa het toe besef dat dit die presiese uur was waarop Jesus vir hom gesê het: “Jou seun lewe.” Hy en sy hele huishouding het toe begin glo.', 'AFRNLV'),
(6, 4, 54, 'Dit was die tweede wonderteken wat Jesus gedoen het nadat Hy uit Judea in Galilea aangekom het.', 'AFRNLV'),
(6, 5, 1, 'Hierna het daar ’n groot fees van die Jode plaasgevind. Jesus het daarvoor na Jerusalem toe gegaan.', 'AFRNLV'),
(6, 5, 2, 'By Skaappoort in Jerusalem is daar ’n waterbad wat in Hebreeus Betesda genoem word. Dit het vyf onderdakpilaargange gehad', 'AFRNLV'),
(6, 5, 3, 'waar daar ’n menigte gestremdes gelê het: blindes, kreupeles en lammes.', 'AFRNLV'),
(6, 5, 4, '***', 'AFRNLV'),
(6, 5, 5, 'Onder hulle was daar ’n sekere persoon wat al 38 jaar lank siek was.', 'AFRNLV'),
(6, 5, 6, 'Jesus het hom daar sien lê en was bewus daarvan dat hy geruime tyd al siek was. Hy vra hom toe: “Wil jy graag gesond word?”', 'AFRNLV'),
(6, 5, 7, 'Die sieke het Jesus geantwoord: “Meneer, ek het niemand naby my om my in die waterbad te tel wanneer die water geroer word nie; en terwyl ek nog naderkom, gaan iemand anders voor my in.”', 'AFRNLV'),
(6, 5, 8, 'Jesus sê toe vir hom: “Staan nou op, tel jou slaapmatjie op en loop!”', 'AFRNLV'),
(6, 5, 9, 'Onmiddellik het die man gesond geword, sy slaapmatjie opgetel en begin loop. Op daardie dag was dit die Sabbat.', 'AFRNLV'),
(6, 5, 10, 'Die Jode sê toe vir die man wat so pas gesond geword het: “Dit is ’n Sabbat; daarom mag jy nie jou slaapmatjie dra nie.”', 'AFRNLV'),
(6, 5, 11, 'Hy antwoord hulle egter: “Die man wat my gesond gemaak het, dit is hý wat vir my gesê het: ‘Tel jou slaapmatjie op en loop.’”', 'AFRNLV'),
(6, 5, 12, 'Hulle vra hom: “Wie is die persoon wat vir jou gesê het: ‘Tel jou slaapmatjie op en loop’?”', 'AFRNLV'),
(6, 5, 13, 'Die man wat gesond geword het, het nie geweet wie dit is nie, want Jesus het weggegaan omdat daar ’n groot skare op die plek saamgedrom het.', 'AFRNLV'),
(6, 5, 14, 'Hierna loop Jesus hom toe in die tempel raak en sê vir hom: “Kyk, jy is genees. Moenie verder sonde gaan doen nie sodat daar nie iets ergers met jou gebeur nie.”', 'AFRNLV'),
(6, 5, 15, 'Die man het toe vir die Jode gaan vertel dat Jesus die Een is wat hom gesond gemaak het.', 'AFRNLV'),
(6, 5, 16, 'Daarom het die Jode Jesus probeer vervolg, net omdat Hy dit op ’n Sabbat gedoen het.', 'AFRNLV'),
(6, 5, 17, 'Maar Jesus het teenoor hulle reageer: “My Vader werk tot nou toe, en ook Ek is aan die werk.”', 'AFRNLV'),
(6, 5, 18, 'Daarom het die Jode hulle nog meer beywer om Hom dood te maak, want Hy het nie net die Sabbat ontheilig nie, maar God ook sy eie Vader genoem, en Homself só aan God gelykgestel.', 'AFRNLV'),
(6, 5, 19, 'Jesus het daarop reageer: “Ek verseker julle, die Seun kan niks uit sy eie doen nie. Hy doen slegs wat Hy die Vader sien doen. Wat die Vader ook al doen, dit doen die Seun net so.', 'AFRNLV'),
(6, 5, 20, 'Die Vader het die Seun lief en wys Hom alles wat Hy self doen; en Hy sal Hom nog groter dinge wys as hierdie sodat julle verstom sal staan.', 'AFRNLV'),
(6, 5, 21, 'Soos die Vader die dooies opwek en weer lewend maak, só maak die Seun ook lewend wie Hy wil.', 'AFRNLV'),
(6, 5, 22, 'Die Vader veroordeel niemand self nie; Hy het die volle oordeel aan die Seun oorgelaat.', 'AFRNLV'),
(6, 5, 23, 'Daarom moet almal die Seun eer net soos hulle die Vader eer. Wie nie die Seun eer nie, eer ook nie die Vader wat Hom gestuur het nie.', 'AFRNLV'),
(6, 5, 24, '“Dit verseker Ek julle, wie my woorde hoor en wie vertrou op Hom wat My gestuur het, het die ewige lewe. Hy kom nie in die oordeel nie, maar het reeds oorgegaan uit die dood na die lewe.', 'AFRNLV'),
(6, 5, 25, 'Ek verseker julle, daar breek ’n uur aan, en dit is nou, wanneer die dooies die stem van die Seun van God sal hoor en dié wat dit gehoorsaam, sal lewe.', 'AFRNLV'),
(6, 5, 26, 'Soos die Vader lewe in Homself het, só het Hy dit ook aan die Seun gegee om lewe in Homself te hê.', 'AFRNLV'),
(6, 5, 27, 'Hy het Hom ook volmag gegee om te oordeel omdat Hy die Seun van die Mens is.', 'AFRNLV'),
(6, 5, 28, 'Moenie hieroor verwonderd wees nie: Daar kom ’n uur wanneer almal wat in die grafte is, sy stem sal hoor', 'AFRNLV'),
(6, 5, 29, 'en sal opstaan. Dié wat goedgedoen het, sal opstaan om vir altyd te lewe, en dié wat kwaad gedoen het, sal opstaan om veroordeel te word.', 'AFRNLV'),
(6, 5, 30, 'Ek is nie daartoe in staat om enigiets uit My eie te doen nie. Soos Ek dit van die Vader hoor, oordeel Ek en my oordeel is billik omdat dit nie my wil is wat Ek najaag nie, maar die wil van Hom wat My gestuur het.”', 'AFRNLV'),
(6, 5, 31, '“As net Ek oor Myself getuig, is my getuienis nie geldig nie.', 'AFRNLV'),
(6, 5, 32, 'Daar is Iemand anders wat oor My getuig, en Ek weet dat die getuienis wat Hy oor My aflê, eg is.', 'AFRNLV'),
(6, 5, 33, 'Julle het mense na Johannes toe gestuur en sy getuienis was die waarheid.', 'AFRNLV'),
(6, 5, 34, 'Ek hou nie vas aan die getuienis van ’n mens nie, maar Ek sê dit sodat julle verlos kan word.', 'AFRNLV'),
(6, 5, 35, '“Hý was die lamp wat gebrand en helder geskyn het, en julle was gewillig om julle vir ’n uur in sy lig te verbly.', 'AFRNLV'),
(6, 5, 36, 'Ek beskik egter oor getuienis wat swaarder weeg as dié van Johannes. Die werk wat die Vader vir My gegee het om klaar te maak, dit is die werk waarmee Ek nou besig is; dit getuig ook oor My dat die Vader My gestuur het.', 'AFRNLV'),
(6, 5, 37, 'Die Vader wat My gestuur het, dit is Hy wat oor My getuig het. Sy stem het julle nog nooit gehoor nie en sy persoon het julle ook nog nie gesien nie.', 'AFRNLV'),
(6, 5, 38, 'En julle het nie regtig ’n greep op sy boodskap nie omdat julle nie in die Een glo wat Hy gestuur het nie.', 'AFRNLV'),
(6, 5, 39, 'Julle bestudeer die Skrifte omdat julle meen dat julle daarin die ewige lewe sal kry. Dit is juis daardie Skrifte wat oor My getuig.', 'AFRNLV'),
(6, 5, 40, 'Julle wil nietemin nie na My toe kom sodat julle die lewe kan ontvang nie.', 'AFRNLV'),
(6, 5, 41, '“Ek ontvang nie eer van mense af nie,', 'AFRNLV'),
(6, 5, 42, 'maar Ek ken julle en weet dat julle nie die liefde vir God in julle koester nie.', 'AFRNLV'),
(6, 5, 43, 'Ek het hiernatoe gekom in die Naam van my Vader, maar julle ontvang My nie. As iemand anders in sy eie naam sou kom, sal julle daardie persoon ontvang.', 'AFRNLV'),
(6, 5, 44, 'Hoe kan julle in My glo terwyl julle onder mekaar eer ontvang, en nie die eer soek wat van die enigste God af kom nie?', 'AFRNLV'),
(6, 5, 45, 'Moenie dink dat dit Ek is wat julle aankla by die Vader nie. Dit is Moses, op wie julle julle hoop gevestig het, wat die aanklaer is.', 'AFRNLV'),
(6, 5, 46, 'As julle Moses maar vertrou het, sou julle in My geglo het, want dit is oor Mý dat hy geskryf het.', 'AFRNLV'),
(6, 5, 47, 'As julle egter nie glo in wat hy geskryf het nie, hoe sal julle ooit in my woorde glo?”', 'AFRNLV'),
(6, 6, 1, 'Hierna het Jesus na die oorkant van die Meer van Galilea vertrek, wat ook die Meer van Tiberias genoem word.', 'AFRNLV'),
(6, 6, 2, '’n Baie groot skare mense het Hom bly volg omdat hulle die wondertekens gesien het wat Hy gedoen het toe Hy die siekes genees het.', 'AFRNLV'),
(6, 6, 3, 'Jesus het toe die berg uitgeklim en met sy dissipels op ’n plek daar gaan sit.', 'AFRNLV'),
(6, 6, 4, 'Die Pasga was naby, dit is ’n fees van die Jode.', 'AFRNLV'),
(6, 6, 5, 'Toe Jesus opkyk, sien Hy dat ’n baie groot skare mense na Hom toe aangestap kom. Hy sê daarop vir Filippus: “Waar moet ons brood gaan koop sodat die mense iets te ete kry?”', 'AFRNLV'),
(6, 6, 6, 'Jesus het dit net gesê om hom te toets, want Hy het self geweet wat Hy sou doen.', 'AFRNLV'),
(6, 6, 7, 'Filippus het Hom geantwoord: “Dit sal ’n klein fortuin kos om aan elkeen van hulle net ’n stukkie kos te gee.”', 'AFRNLV'),
(6, 6, 8, 'Een van sy dissipels, Andreas, die broer van Simon Petrus, sê vir Jesus:', 'AFRNLV'),
(6, 6, 9, '“Hier is ’n seuntjie wat vyf garsbrode en twee vissies het, maar wat is dit vir só baie mense?”', 'AFRNLV'),
(6, 6, 10, 'Jesus het daarop reageer: “Reël dat die mense gaan sit.” Daar was baie gras op die plek en die mense het gaan sit. Die mans was ongeveer 5 000.', 'AFRNLV'),
(6, 6, 11, 'Jesus het toe die brode geneem, ’n dankgebed gedoen en dit aan die mense wat daar gesit het, uitgedeel en ook soveel van die vissies as wat hulle wou hê.', 'AFRNLV'),
(6, 6, 12, 'Nadat die skare mense versadig was, sê Jesus vir sy dissipels: “Maak die oorskietstukke bymekaar sodat daar niks vermors word nie.”', 'AFRNLV'),
(6, 6, 13, 'Hulle het dit toe bymekaargemaak en twaalf mandjies vol gemaak met oorskietstukke van die vyf garsbrode wat oorgebly het nadat die mense klaar geëet het.', 'AFRNLV'),
(6, 6, 14, 'Toe die mense die wonderteken sien wat Jesus gedoen het, het hulle gesê: “Hierdie man is regtig die profeet, die Een wat na die wêreld toe sou kom.”', 'AFRNLV'),
(6, 6, 15, 'Jesus het egter agtergekom dat hulle op die punt staan om Hom te gryp om Hom koning te maak. Hy het toe weer die berg uitgeklim, net Hy alleen.', 'AFRNLV'),
(6, 6, 16, 'Toe dit skemeraand geword het, het Jesus se dissipels na die meer toe gegaan,', 'AFRNLV'),
(6, 6, 17, 'in ’n boot geklim en na die oorkant van die meer, na Kapernaum toe begin vaar. Dit was al goed donker, maar Jesus het nog nie by hulle aangesluit nie.', 'AFRNLV'),
(6, 6, 18, 'En die meer self het onstuimig gedein as gevolg van ’n sterk wind wat gewaai het.', 'AFRNLV'),
(6, 6, 19, 'Toe hulle ongeveer vyf of ses kilometer weg geroei het, sien hulle Jesus op die water loop tot baie naby aan die boot, en hulle het vreesbevange geword.', 'AFRNLV'),
(6, 6, 20, 'Jesus sê egter vir hulle: “Dit is Ek, hou op bang wees.”', 'AFRNLV'),
(6, 6, 21, 'Hulle was gretig om Hom in die skuit te neem en die boot het onmiddellik by die oewer aangekom waarheen hulle gevaar het.', 'AFRNLV'),
(6, 6, 22, 'Die volgende dag het die skare wat oorkant die meer gestaan het, gesien dat daar net een bootjie is. Hulle het geweet dat Jesus nie saam met sy dissipels in die boot geklim het nie, maar dat sy dissipels alleen weggevaar het.', 'AFRNLV'),
(6, 6, 23, 'Daar het toe ook ander bootjies van Tiberias af aangekom, naby die plek waar die mense die brood geëet het nadat daarvoor gedank is.', 'AFRNLV'),
(6, 6, 24, 'Toe die skare sien dat Jesus nie daar is nie en sy dissipels ook nie, het hulle self in bootjies geklim en na Kapernaum toe oorgevaar op soek na Jesus.', 'AFRNLV'),
(6, 6, 25, 'Toe hulle Hom oorkant die meer aantref, vra hulle vir Hom: “Rabbi, wanneer het u hier aangekom?”', 'AFRNLV'),
(6, 6, 26, 'Jesus het hulle geantwoord: “Ek verseker julle, julle soek My op, nie omdat julle die wondertekens gesien het nie, maar omdat julle van die brode geëet en versadig geword het.', 'AFRNLV'),
(6, 6, 27, 'Julle moenie werk vir die kos wat vergaan nie, maar vir dié blywende kos wat lei tot die ewige lewe. Dit sal Ek, die Seun van die Mens, aan julle voorsien, want God die Vader het My daartoe bestem.”', 'AFRNLV'),
(6, 6, 28, 'Hulle het toe vir Hom gesê: “Wat moet ons doen om God se wil uit te voer?”', 'AFRNLV'),
(6, 6, 29, 'Jesus het hulle geantwoord: “Dít is God se opdrag aan julle: Glo in Hom wat die Vader gestuur het.”', 'AFRNLV'),
(6, 6, 30, 'Hulle sê vir Hom: “Watter wonderteken doen u dan sodat ons kan sien en tot geloof in u kan kom? Wat besonders doen u vir ons?', 'AFRNLV'),
(6, 6, 31, 'Ons voorvaders het tog manna in die woestyn geëet soos daar geskryf staan: ‘Brood uit die hemel het Hy aan hulle gegee om te eet.’”', 'AFRNLV'),
(6, 6, 32, 'Jesus het hulle daarop geantwoord: “Ek verseker julle, dis nie Moses wat aan julle die brood uit die hemel gegee het nie, maar my Vader. En dit is Hy wat nou aan julle die ware brood uit die hemel gee.', 'AFRNLV'),
(6, 6, 33, '“Die brood van God is Hy wat uit die hemel kom en aan die mensheid lewe gee.”', 'AFRNLV'),
(6, 6, 34, 'Hulle het toe vir Hom gesê: “Meneer, gee altyd vir ons hierdie brood.”', 'AFRNLV'),
(6, 6, 35, 'Jesus sê vir hulle: “Ek is die brood wat lewe gee. Wie na My toe kom, sal nooit weer honger word nie; en wie op My vertrou, sal nooit weer dors kry nie.', 'AFRNLV'),
(6, 6, 36, 'Ek het mos vir julle gesê dat julle My wel sien, en tog nie glo nie.', 'AFRNLV'),
(6, 6, 37, 'Elkeen wat die Vader aan My gee, sal na My toe kom; en Ek sal dié persoon wat na My toe kom, nooit verstoot nie.', 'AFRNLV'),
(6, 6, 38, 'Ek het van die hemel af gekom, nie om mý wil uit te voer nie, maar die wil van Hom wat My gestuur het.', 'AFRNLV'),
(6, 6, 39, 'Dít is die wil van Hom wat My gestuur het: dat Ek van dié wat Hy My gegee het, nie ’n enkele een verlore sal laat gaan nie, maar elkeen op die laaste dag sal laat opstaan.', 'AFRNLV'),
(6, 6, 40, '“Dit is die wil van my Vader dat elkeen wat die Seun sien en in Hom glo, die ewige lewe besit; en Ek sal hom op die laaste dag opwek.”', 'AFRNLV'),
(6, 6, 41, 'Die Jode het gemor omdat Jesus gesê het: “Ek is die brood wat uit die hemel gekom het.”', 'AFRNLV'),
(6, 6, 42, 'Hulle het gesê: “Is hierdie man nie Jesus, die seun van Josef nie? Ken ons nie sy pa en ma nie? Hoe kan hy nou beweer dat hy vanuit die hemel afgekom het?”', 'AFRNLV'),
(6, 6, 43, 'Jesus het reageer en vir hulle gesê: “Moenie onder mekaar protesteer nie.', 'AFRNLV'),
(6, 6, 44, 'Niemand kan na My toe kom as die Vader wat My gestuur het, hom nie na My toe laat kom nie; en Ek sal daardie persoon op die laaste dag opwek.', 'AFRNLV'),
(6, 6, 45, 'In die profete staan daar geskryf: ‘Hulle sal almal deur God onderrig word.’ Elkeen wat na die Vader geluister en van Hom geleer het, kom na My toe.', 'AFRNLV'),
(6, 6, 46, 'Nie dat iemand al die Vader gesien het nie, behalwe Hy wat van die Vader af gekom het — Hý het die Vader gesien.', 'AFRNLV'),
(6, 6, 47, '“Ek verseker julle, wie aanhou glo, het reeds die ewige lewe.', 'AFRNLV'),
(6, 6, 48, 'Ek is die brood wat lewe gee.', 'AFRNLV'),
(6, 6, 49, 'Julle voorvaders het in die woestyn manna geëet en tog gesterf.', 'AFRNLV'),
(6, 6, 50, 'Hierdie is die brood wat uit die hemel gekom het sodat iemand daarvan kan eet en nie sterf nie.', 'AFRNLV'),
(6, 6, 51, 'Ek is die brood wat lewe gee, wat uit die hemel gekom het. As iemand van hierdie brood eet, sal hy vir altyd lewe. En die brood wat Ek beskikbaar sal stel, is my liggaam. Dit doen Ek ter wille daarvan dat die wêreld kan lewe.”', 'AFRNLV'),
(6, 6, 52, 'Die Jode het toe heftig onder mekaar begin stry en gesê: “Hoe kan hierdie man sy liggaam aan ons gee om te eet?”', 'AFRNLV'),
(6, 6, 53, 'Jesus het toe teenoor hulle reageer: “Ek verseker julle, as julle nie die liggaam van die Seun van die Mens eet en sy bloed drink nie, het julle nie deel aan die lewe nie.', 'AFRNLV'),
(6, 6, 54, 'Wie my liggaam eet en my bloed drink, besit die ewige lewe, en Ek sal hom op die laaste dag opwek.', 'AFRNLV'),
(6, 6, 55, 'My liggaam is egte voedsel en my bloed is egte drank.', 'AFRNLV'),
(6, 6, 56, 'Wie my liggaam eet en my bloed drink, beleef ’n innige verhouding met My en Ek met hom.', 'AFRNLV'),
(6, 6, 57, '“Soos die lewende Vader My gestuur het en Ek deur die Vader lewe, só sal hy wat My eet, ook as gevolg van My lewe.', 'AFRNLV'),
(6, 6, 58, '“Hierdie brood wat uit die hemel gekom het, is nie soos die voorvaders wat die manna geëet en gesterf het nie. Wie hierdie brood eet, sal vir altyd lewe.”', 'AFRNLV'),
(6, 6, 59, 'Jesus het hierdie dinge gesê terwyl Hy besig was om in die sinagoge van Kapernaum onderrig te gee.', 'AFRNLV'),
(6, 6, 60, 'Toe baie van Jesus se dissipels dit hoor, het hulle gesê: “Hierdie boodskap is te kras, wie kan daarna luister?”', 'AFRNLV'),
(6, 6, 61, 'Jesus het besef dat sy dissipels hieroor mor en Hy het vir hulle gesê: “Gee dit julle aanstoot?', 'AFRNLV'),
(6, 6, 62, 'Wat dan as julle vir My, die Seun van die Mens, sien opvaar na waar Ek vroeër was?', 'AFRNLV'),
(6, 6, 63, 'Dit is die Gees wat lewend maak; die liggaam baat jou niks. Die woorde wat Ek aan julle gerig het, is Gees en lewe.', 'AFRNLV'),
(6, 6, 64, 'En tog is daar sommige onder julle wat nie glo nie.” (Jesus het van die heel begin af geweet wie dit is wat nie glo nie en wie dit is wat Hom gaan verraai.)', 'AFRNLV'),
(6, 6, 65, 'Daarop het Hy gesê: “Daarom het Ek aan julle gesê dat niemand in staat is om na My toe te kom as dit nie aan so ’n persoon gegun word deur die Vader nie.”', 'AFRNLV'),
(6, 6, 66, 'Hieroor het baie van Jesus se dissipels teruggegaan na hulle vroeëre lewe en nie meer saam met Hom die pad geloop nie.', 'AFRNLV'),
(6, 6, 67, 'Toe sê Jesus vir die twaalf: “Wil júlle nie ook weggaan nie?”', 'AFRNLV'),
(6, 6, 68, 'Simon Petrus het Hom geantwoord: “Here, na wie toe sal ons weggaan? U het die woorde wat ewige lewe gee.', 'AFRNLV'),
(6, 6, 69, 'Ons is daarvan oortuig en weet dat U die Heilige van God is.”', 'AFRNLV'),
(6, 6, 70, 'Jesus het daarop teenoor hulle reageer: “Het Ek dan nie self julle twaalf uitgesoek nie? Maar een van julle is ’n duiwel!”', 'AFRNLV'),
(6, 6, 71, 'Jesus het gepraat van Judas, die seun van Simon Iskariot, want hy sou Hom uitlewer, hy wat een van die twaalf was.', 'AFRNLV'),
(6, 7, 1, 'Hierna het Jesus in Galilea rondbeweeg. Hy wou nie in Judea rondgaan nie omdat die Jode Hom daar gesoek het om Hom dood te maak.', 'AFRNLV'),
(6, 7, 2, 'Die Joodse Huttefees was op hande.', 'AFRNLV'),
(6, 7, 3, 'Jesus se broers het toe vir Hom gesê: “Gaan tog ’n slag hiervandaan na Judea toe sodat jou dissipels daar ook die wonderdade kan sien wat jy doen.', 'AFRNLV'),
(6, 7, 4, 'Niemand wat op die voorgrond wil wees, doen enigiets in die geheim nie. As jy dan hierdie dinge doen, gaan maak jou openlik voor al die mense bekend.”', 'AFRNLV'),
(6, 7, 5, 'Selfs sy broers het nie in Hom geglo nie.', 'AFRNLV'),
(6, 7, 6, 'Jesus sê toe vir hulle: “My regte geleentheid het nog nie gekom nie, maar julle geleentheid is altyd voor hande.', 'AFRNLV'),
(6, 7, 7, 'Die mensdom kan julle nie haat nie, maar hy haat My omdat Ek openlik oor hom getuig het dat sy optredes boos is.', 'AFRNLV'),
(6, 7, 8, 'Gaan julle gerus fees toe. Ek gaan beslis nog nie na hierdie fees toe nie omdat my regte geleentheid nog nie gekom het nie.”', 'AFRNLV'),
(6, 7, 9, 'Jesus het hulle hierdie dinge meegedeel en Hy het in Galilea agtergebly.', 'AFRNLV'),
(6, 7, 10, 'Jesus se broers het na die fees toe gegaan. Hy het toe later ook self gegaan, nie openlik nie, maar in die geheim.', 'AFRNLV'),
(6, 7, 11, 'Die Jode het by die fees na Jesus gesoek en gevra: “Waar is daardie man?”', 'AFRNLV'),
(6, 7, 12, 'Daar was onder die skare sommer baie bespiegeling oor Jesus. Sommige het gesê dat Hy ’n goeie mens is. Ander het nie saamgestem nie, maar gesê dat Hy die skare mislei.', 'AFRNLV'),
(6, 7, 13, 'Niemand het egter openlik oor Hom gepraat nie, uit vrees vir die Joodse leiers.', 'AFRNLV'),
(6, 7, 14, 'Halfpad deur die feesvierings het Jesus na die tempel toe gegaan en mense onderrig.', 'AFRNLV'),
(6, 7, 15, 'Die Joodse leiers was erg ontsteld en het gesê: “Hoe is dit dat hierdie man soveel geleerdheid het alhoewel hy nie studeer het nie?”', 'AFRNLV'),
(6, 7, 16, 'As antwoord het Jesus gesê: “My onderrig is nie my eie nie, maar van Hom wat My gestuur het.', 'AFRNLV'),
(6, 7, 17, 'As iemand gewillig is om God se wil te doen, sal hy weet of dié onderrig van God afkomstig is en of Ek uit my eie praat.', 'AFRNLV'),
(6, 7, 18, 'Wie uit sy eie praat, strewe na sy eie eerbetoning; maar Hy wat die eerbetoning nastreef van God wat Hom gestuur het, Hy is eg en in Hom is geen valsheid nie.', 'AFRNLV'),
(6, 7, 19, 'Het Moses dan nie die wet aan julle gegee nie? En tog voer niemand onder julle die wet uit nie. Waarom soek julle ’n geleentheid om My dood te maak?”', 'AFRNLV'),
(6, 7, 20, 'Die skare het geantwoord: “Jy is in die mag van ’n bose gees! Wie soek ’n geleentheid om jou dood te maak?”', 'AFRNLV'),
(6, 7, 21, 'Jesus het daarop reageer: “Ek het net een ding gedoen en julle almal is ontsteld.', 'AFRNLV'),
(6, 7, 22, 'Vanweë die feit dat Moses aan julle die besnydenis gegee het — eintlik is dit nie van Moses afkomstig nie, maar van die voorvaders — besny julle selfs op ’n Sabbat ’n mens.', 'AFRNLV'),
(6, 7, 23, 'As iemand op ’n Sabbat die besnydenis ontvang met die doel om nie die wet van Moses te verbreek nie, waarom is julle dan oor My ontstoke omdat Ek op ’n Sabbat ’n hele mens gesond gemaak het?', 'AFRNLV'),
(6, 7, 24, 'Hou op oordeel net op wat julle sien; oordeel billik.”', 'AFRNLV'),
(6, 7, 25, 'Sommige van die inwoners van Jerusalem het opgemerk: “Is hy nie die persoon wat hulle soek om dood te maak nie?', 'AFRNLV'),
(6, 7, 26, 'Kyk net, hy is besig om in die openbaar te praat en hulle sê niks teen hom nie. Het die leiers nie miskien tereg tot die besef gekom dat hy die Messias is nie?', 'AFRNLV'),
(6, 7, 27, 'Maar hoe is dit moontlik? Ons weet mos waar hierdie man vandaan kom; wanneer die Messias ook al kom, weet niemand waarvandaan Hy kom nie.”', 'AFRNLV'),
(6, 7, 28, 'Terwyl Jesus besig was om in die tempel onderrig te gee, het Hy uitgeroep en gesê: “Julle ken My en julle weet waarvandaan Ek kom! Tog het Ek nie uit my eie gekom nie, maar dit is die ware Een wat My gestuur het. Hom herken julle nie.', 'AFRNLV'),
(6, 7, 29, 'Ek ken Hom omdat Ek van Hom af kom en Hy My gestuur het.”', 'AFRNLV'),
(6, 7, 30, 'Hulle het toe pogings aangewend om Hom te arresteer, maar niemand het ’n hand op Hom gelê nie omdat sy tyd nog nie gekom het nie.', 'AFRNLV'),
(6, 7, 31, 'Baie mense uit die skare het in Hom begin glo en gesê: “Wanneer die Messias ook al kom, sal Hy sekerlik nie méér wondertekens doen as wat hierdie man gedoen het nie.”', 'AFRNLV'),
(6, 7, 32, 'Die Fariseërs het gehoor dat die skare so oor Hom bespiegel. Hulle en die priesterhoofde het toe wagte gestuur om Hom te arresteer.', 'AFRNLV'),
(6, 7, 33, 'Jesus het egter reageer: “Ek is net vir ’n kort tydjie nog by julle; dan gaan Ek terug na Hom wat My gestuur het.', 'AFRNLV'),
(6, 7, 34, 'Julle sal My soek en My nie kry nie, en waar Ek My dan bevind, kan julle nie kom nie.”', 'AFRNLV'),
(6, 7, 35, 'Toe het die Joodse leiers vir mekaar gesê: “Waarheen beplan hierdie man om te gaan dat ons hom nie sou kry nie? Hy beplan tog nie om na die verstrooide Jode onder die Griekssprekendes te gaan en om daar die Grieke te gaan onderrig nie?', 'AFRNLV'),
(6, 7, 36, 'Wat beteken die uitdrukking as Hy sê: ‘Julle sal My soek, maar nie kry nie, want waar Ek My dan bevind, kan julle nie kom nie’?”', 'AFRNLV'),
(6, 7, 37, 'Op die laaste dag, die groot dag van die Huttefees, het Jesus daar gestaan en uitgeroep: “As jy dors is, kom dan na My toe en drink.', 'AFRNLV'),
(6, 7, 38, 'Die een wat in My glo — soos die Skrif sê: ‘Riviere lewende water sal uit sy binneste vloei.’”', 'AFRNLV'),
(6, 7, 39, 'Dit het Jesus gesê oor die Gees wat die mense wat in Hom glo, sou ontvang. Want die Gees was nog nie daar nie omdat Jesus nog nie verheerlik was nie.', 'AFRNLV'),
(6, 7, 40, 'Die mense uit die skare wat hierdie woorde gehoor het, het opgemerk: “Hierdie man is regtig die Profeet.”', 'AFRNLV'),
(6, 7, 41, 'Ander het gesê: “Hierdie man is die Messias.” En nog ander het gesê: “Die Messias kom tog nie uit Galilea nie?', 'AFRNLV'),
(6, 7, 42, 'Het die Skrif dan nie gesê dat die Messias uit die nageslag van Dawid en uit Betlehem, die tuisdorp van Dawid, sou kom nie?”', 'AFRNLV'),
(6, 7, 43, 'Onder die skare het daar toe verdeeldheid oor Jesus gekom.', 'AFRNLV'),
(6, 7, 44, 'Sommige van die mense het Hom selfs probeer arresteer, maar niemand het aan Hom geraak nie.', 'AFRNLV'),
(6, 7, 45, 'Gevolglik het die wagte na die priesterhoofde en die Fariseërs toe teruggegaan en dié het vir hulle gesê: “Waarom het julle Hom nie saamgebring nie?”', 'AFRNLV'),
(6, 7, 46, 'Die wagte het geantwoord: “Nog nooit het ’n mens só gepraat soos hierdie man nie.”', 'AFRNLV'),
(6, 7, 47, 'Die Fariseërs antwoord hulle: “Julle is tog nie ook mislei nie?', 'AFRNLV'),
(6, 7, 48, 'Het iemand uit die geledere van die leiers of uit die Fariseërs miskien tot geloof in Hom gekom?', 'AFRNLV'),
(6, 7, 49, 'Nee, dit is net hierdie skare mense wat nie vertroud is met die wet nie; vervloek is hulle!”', 'AFRNLV'),
(6, 7, 50, 'Nikodemus, wat Jesus vroeër opgesoek het, een uit hulle kring, sê toe vir hulle:', 'AFRNLV'),
(6, 7, 51, '“Ons wet veroordeel nie ’n mens as ons nie eers na hom geluister het en agtergekom wat hy doen nie.”', 'AFRNLV'),
(6, 7, 52, 'Hulle het dadelik reageer: “Jy kom tog nie ook uit Galilea nie? Gaan doen navorsing en jy sal sien dat daar nog geen profeet uit Galilea na vore tree nie.”', 'AFRNLV'),
(6, 7, 53, 'Elkeen het toe na sy huis toe gegaan.', 'AFRNLV'),
(6, 8, 1, 'Jesus het egter na die Olyfberg toe gegaan.', 'AFRNLV'),
(6, 8, 2, 'Teen dagbreek die volgende oggend het Jesus weer na die tempel toe gekom en die hele volk het na Hom toe gestroom. Hy het toe gaan sit en hulle onderrig.', 'AFRNLV'),
(6, 8, 3, 'Die skrifkenners en die Fariseërs bring toe ’n vrou wat op die daad van owerspel betrap is, en laat haar tussen hulle staan.', 'AFRNLV'),
(6, 8, 4, 'Hulle sê vir Hom: “Leermeester, hierdie vrou is betrap terwyl sy besig was met ’n daad van owerspel.', 'AFRNLV'),
(6, 8, 5, 'Moses het in die wet aan ons die opdrag gegee om sulke vroue te stenig, maar wat sê u daaroor?”', 'AFRNLV'),
(6, 8, 6, 'Dit het hulle net gesê om Hom te toets sodat hulle iets kon kry om Hom oor aan te kla. Jesus het egter afgebuk en met sy vinger op die grond geskryf.', 'AFRNLV'),
(6, 8, 7, 'Toe hulle aanhou om vrae te vra, het Jesus regop gestaan en vir hulle gesê: “Laat die een onder julle wat sondeloos is, die eerste een wees wat ’n klip na haar gooi.”', 'AFRNLV'),
(6, 8, 8, 'Daarna het Jesus weer gehurk en op die grond geskryf.', 'AFRNLV'),
(6, 8, 9, 'Nadat hulle dit gehoor het, het hulle een vir een begin weggaan, eerste die familiehoofde. Jesus is alleen agtergelaat terwyl die vrou nog in hulle midde staan.', 'AFRNLV'),
(6, 8, 10, 'Toe Jesus weer orent kom, het Hy vir haar gesê: “Vrou, waar is hulle heen? Het niemand jou veroordeel nie?”', 'AFRNLV'),
(6, 8, 11, 'Sy het geantwoord: “Niemand nie, Meneer.” Jesus sê toe vir haar: “Ook Ek veroordeel jou nie. Gaan maar, en moet van nou af nie meer sonde doen nie.”', 'AFRNLV'),
(6, 8, 12, 'Verder, by ’n ander geleentheid, het Jesus vir die mense gesê: “Ek is die lig vir die mensdom. Wie My aanhou volg, sal nooit in die duisternis leef nie, maar sal die lig hê wat lewe gee.”', 'AFRNLV'),
(6, 8, 13, 'Die Fariseërs het toe vir Hom gesê: “Jy getuig oor jouself; daarom is jou getuienis nie geldig nie.”', 'AFRNLV'),
(6, 8, 14, 'Jesus het reageer: “As Ek oor Myself getuig, is my getuienis geldig omdat Ek weet waarvandaan Ek gekom het en waarheen Ek teruggaan. Julle weet egter nie waarvandaan Ek kom of waarheen Ek gaan nie.', 'AFRNLV'),
(6, 8, 15, 'Julle oordeel volgens die uiterlike; Ek oordeel oor niemand nie.', 'AFRNLV'),
(6, 8, 16, 'As Ek egter oordeel, is my oordeel geldig omdat dit nie Ek alleen is nie, maar Ek en die Vader wat My gestuur het.', 'AFRNLV'),
(6, 8, 17, 'In julle wet is dit opgeskryf dat die getuienis van twee persone geldig is.', 'AFRNLV'),
(6, 8, 18, 'Dit is Ek wat oor Myself getuig, asook die Vader wat My gestuur het, wat oor My getuig.”', 'AFRNLV'),
(6, 8, 19, 'Hulle het toe vir Hom gesê: “Waar is jou Vader?” Jesus het geantwoord: “Julle ken My nie en ook nie my Vader nie. As julle My geken het, sou julle my Vader ook geken het.”', 'AFRNLV'),
(6, 8, 20, 'Jesus het hierdie stellings gemaak in die skatkamer van die tempel terwyl Hy besig was om in die tempel te onderrig. Niemand het Hom egter gearresteer nie omdat sy tyd nog nie aangebreek het nie.', 'AFRNLV'),
(6, 8, 21, 'Verder het Jesus vir hulle gesê: “Ek gaan weg en julle sal My soek, maar julle sal in julle sonde doodgaan. Waarheen Ek gaan, kan julle nie nou kom nie.”', 'AFRNLV'),
(6, 8, 22, 'Die Jode het reageer: “Hy gaan tog nie Homself om die lewe bring nie — omdat Hy sê: ‘Waarheen Ek gaan, kan julle nie kom nie’?”', 'AFRNLV'),
(6, 8, 23, 'Toe het Hy vir hulle gesê: “Julle is van hieronder. Ek is van daarbo. Julle het julle oorsprong uit hierdie wêreld; Ek het my oorsprong nie uit hierdie wêreld nie.', 'AFRNLV'),
(6, 8, 24, 'Daarom het Ek vir julle gesê dat julle sal sterf in julle sondes, want as julle nie glo dat Ek is wat Ek is nie, sal julle in julle sondes doodgaan.”', 'AFRNLV'),
(6, 8, 25, 'Hulle vra Hom: “Wie is jy nou eintlik?” Jesus se antwoord was: “Wat het Ek vir julle gesê van die heel begin af?', 'AFRNLV'),
(6, 8, 26, 'Ek het baie oor julle te sê, en ’n oordeel oor julle uit te spreek, maar Hy wat My gestuur het, is eg en wat Ek by Hom gehoor het, dit deel Ek aan die wêreld mee.”', 'AFRNLV'),
(6, 8, 27, 'Hulle het nie verstaan dat Hy besig was om die Vader met hulle te bespreek nie.', 'AFRNLV'),
(6, 8, 28, 'Jesus het daarop vir hulle gesê: “Eers as julle My, die Seun van die Mens, verhoog het, sal julle begryp dat Ek is wat Ek is; en dat Ek uit my eie niks doen nie, maar net praat soos die Vader My onderrig het.', 'AFRNLV'),
(6, 8, 29, 'Hy wat My gestuur het, is by My. Hy het My nie verlaat nie omdat Ek altyd die dinge doen waarvan Hy hou.”', 'AFRNLV'),
(6, 8, 30, 'Terwyl Jesus hierdie dinge gesê het, het daar baie mense in Hom begin glo.', 'AFRNLV'),
(6, 8, 31, 'Toe het Jesus vir die Jode wat tot geloof in Hom gekom het, gesê: “As julle in ’n noue verbintenis aan my boodskap leef, is julle my egte navolgers;', 'AFRNLV'),
(6, 8, 32, 'en julle sal begryp wat die waarheid beteken, en die waarheid sal julle vrymaak.”', 'AFRNLV'),
(6, 8, 33, 'Hulle het Hom geantwoord: “Ons is die afstammelinge van Abraham en was nog nooit iemand se slawe nie. Hoe sê jy dan: ‘Julle sal bevry word’?”', 'AFRNLV'),
(6, 8, 34, 'Jesus het hulle geantwoord: “Ek verseker julle, elkeen wat aanhou sonde doen, is ’n slaaf van die sonde.', 'AFRNLV'),
(6, 8, 35, 'Die slaaf bly tog nie vir altyd in die huis nie; die seun bly wel vir altyd.', 'AFRNLV'),
(6, 8, 36, 'As die Seun julle dus bevry, sal julle regtig vry wees.', 'AFRNLV'),
(6, 8, 37, 'Ek is daarvan bewus dat julle die afstammelinge van Abraham is. En tog beywer julle julle om My dood te maak omdat julle nie my boodskap wil aanvaar nie.', 'AFRNLV'),
(6, 8, 38, 'Ek praat oor wat Ek by mý Vader gesien het; en julle doen wat julle by júlle pa gehoor het.”', 'AFRNLV'),
(6, 8, 39, 'Hulle het daarop reageer: “Abraham is ons pa.” Jesus antwoord hulle: “As julle ware kinders van Abraham was, sou julle doen wat Abraham gedoen het.', 'AFRNLV'),
(6, 8, 40, 'En nou wil julle My doodmaak — die Een wat die waarheid wat Ek by God gehoor het, aan julle kom meedeel. Dít is nie wat Abraham gedoen het nie.', 'AFRNLV'),
(6, 8, 41, 'Julle doen net wat júlle pa gedoen het.” Hulle sê toe vir Hom: “Ons is nie uit owerspel gebore nie. Ons het net een Vader, en dit is God.”', 'AFRNLV'),
(6, 8, 42, 'Jesus het geantwoord: “As God julle Vader was, sou julle My liefhê, want Ek het van God af gekom en is nou hier. Ek het beslis ook nie uit my eie hierheen gekom nie, maar Hy het My gestuur.', 'AFRNLV'),
(6, 8, 43, 'Waarom verstaan julle nie my boodskap nie? Omdat julle nie kan luister na my boodskap nie.', 'AFRNLV'),
(6, 8, 44, 'Julle is uit die duiwel as julle pa gebore, en julle wil net doen wat hy as pa van julle verwag. Hy was van die heel begin af ’n mensemoordenaar. En hy is nie in die waarheid nie omdat die waarheid nie in hom is nie. Wanneer hy ook al leuens verkoop, praat hy volgens sy innerlike oortuiging omdat hy ’n leuenaar en ook die vader daarvan is.', 'AFRNLV'),
(6, 8, 45, 'Omdat Ek die waarheid praat, glo julle My nie.', 'AFRNLV'),
(6, 8, 46, 'Wie onder julle kan My aankla van sonde? As Ek dan die waarheid praat, waarom glo julle My nie?', 'AFRNLV'),
(6, 8, 47, 'Wie van God afkomstig is, luister na die woorde van God. Daarom luister julle nie omdat julle nie van God afkomstig is nie.”', 'AFRNLV'),
(6, 8, 48, 'Die Jode het teruggekap: “Het ons nie tereg gesê dat jy ’n Samaritaan en in die mag van ’n bose gees is nie?”', 'AFRNLV'),
(6, 8, 49, 'Jesus het geantwoord: “Ek het nie ’n bose gees nie, en Ek eer my Vader, maar julle onteer My.', 'AFRNLV'),
(6, 8, 50, 'Ek soek nie my eie eer nie; daar is Iemand wat my eer soek. Laat Hý hieroor beslis.', 'AFRNLV'),
(6, 8, 51, 'Ek verseker julle, as iemand my boodskap gehoorsaam, sal hy so nimmer as te nooit sterf nie.”', 'AFRNLV'),
(6, 8, 52, 'Die Jode se reaksie was: “Nou weet ons verseker dat jy in die mag van ’n bose gees is. Abraham en die profete het reeds gesterf; nietemin sê jy: ‘As iemand my boodskap gehoorsaam, sal hy so nimmer as te nooit sterf nie.’', 'AFRNLV'),
(6, 8, 53, 'Jy is tog nie groter as ons vader Abraham wat reeds gesterf het nie? En die profete is ook reeds dood. As wie bied jy jouself aan?”', 'AFRNLV'),
(6, 8, 54, 'Jesus het geantwoord: “As Ek Myself verheerlik, is my heerlikheid niks werd nie. Dit is my Vader wat My verheerlik, oor Wie julle sê: ‘Hy is ons God,’', 'AFRNLV'),
(6, 8, 55, 'maar julle ken Hom nie. Ek ken Hom. As Ek sê: ‘Ek ken Hom nie,’ sal Ek net soos julle ’n leuenaar wees. Maar Ek ken Hom en Ek gehoorsaam sy woorde.', 'AFRNLV'),
(6, 8, 56, 'Abraham, julle voorvader, het met uitbundige blydskap uitgesien na my dag; en hy het dit gesien en was verheug.”', 'AFRNLV'),
(6, 8, 57, 'Die Jode het toe reageer: “Jy is nog nie eers 50 jaar oud nie en jy het Abraham gesien?”', 'AFRNLV'),
(6, 8, 58, 'Jesus het vir hulle gesê: “Ek verseker julle, nog voordat Abraham bestaan het, was Ek al wat Ek is.”', 'AFRNLV'),
(6, 8, 59, 'Hulle het toe klippe opgetel om Hom daarmee dood te gooi. Jesus het hulle egter ontwyk en uit die tempelgebied padgegee.', 'AFRNLV'),
(6, 9, 1, 'Terwyl Jesus wegstap, het Hy ’n man gesien wat van sy geboorte af blind was.', 'AFRNLV'),
(6, 9, 2, 'Sy dissipels vra Hom toe: “Rabbi, wie het nou eintlik gesondig, hierdie man self of sy ouers, dat hy blind gebore is?”', 'AFRNLV'),
(6, 9, 3, 'Jesus het geantwoord: “Nie hierdie man of sy ouers het gesondig nie, maar hy is blind sodat God se werke in hom sigbaar kan word.', 'AFRNLV'),
(6, 9, 4, 'Ons moet aanhou om die werke te doen van Hom wat My gestuur het — terwyl dit nog dag is; die nag is in aantog, wanneer niemand meer kan werk nie.', 'AFRNLV'),
(6, 9, 5, 'Terwyl Ek nog in die wêreld is, is Ek die lig vir die wêreld.”', 'AFRNLV'),
(6, 9, 6, 'Nadat Jesus dit gesê het, het Hy op die grond gespoeg en klei met die spoeg aangemaak. Hy het die klei op die man se oë geplak', 'AFRNLV'),
(6, 9, 7, 'en vir hom gesê: “Gaan was jou in die bad van Siloam.” (Siloam beteken “gestuurde”.) Hy het toe gegaan en hom gaan was, en op pad terug kon hy sien!', 'AFRNLV'),
(6, 9, 8, 'Sy bure en dié wat hom vroeër as bedelaar geken het, het mekaar afgevra: “Is hy dan nie die man wat sit en bedel het nie?”', 'AFRNLV'),
(6, 9, 9, 'Sommige het bevestig dat dit werklik hy was. Ander het dit ontken en gesê: “Nee, maar hy lyk net soos daardie man.” Die man het toe self reageer: “Dit is ék!”', 'AFRNLV'),
(6, 9, 10, 'Hulle het toe vir hom gevra: “Hoe is jou oë dan oopgemaak?”', 'AFRNLV'),
(6, 9, 11, 'Die man het geantwoord: “Die man met die naam Jesus het klei gemeng en dit aan my oë geplak en vir my gesê: ‘Gaan na Siloam toe en was jou.’ Ek het gegaan en my gewas en ek het begin sien!”', 'AFRNLV'),
(6, 9, 12, '“Waar is daardie man nou?” het hulle hom gevra. “Ek weet nie,” het hy geantwoord.', 'AFRNLV'),
(6, 9, 13, 'Hulle het die man wat eers blind was na die Fariseërs toe geneem.', 'AFRNLV'),
(6, 9, 14, 'Dit was op ’n Sabbatdag dat Jesus die klei gemeng en dit op die man se oë geplak het.', 'AFRNLV'),
(6, 9, 15, 'Die Fariseërs het hom weer ’n keer gevra hoe hy begin sien het. Hy het hulle geantwoord: “Hy het klei op my oë gesit en ek het my gaan was, en nou sien ek.”', 'AFRNLV'),
(6, 9, 16, 'Sommige Fariseërs het opgemerk: “Hierdie man kom nie van God nie, want hy hou nie die Sabbat nie.” Van die ander het egter gesê: “Hoe kan iemand wat ’n sondaar is, sulke wondertekens doen?” Onder hulle het hewige verdeeldheid ontstaan.', 'AFRNLV'),
(6, 9, 17, 'Weer ’n keer sê hulle toe vir die blinde: “En wat sê jý oor hom? Hierdie man wat kwansuis jou oë oopgemaak het?” Hy het geantwoord: “Hy is ’n profeet.”', 'AFRNLV'),
(6, 9, 18, 'Die Joodse leiers het steeds nie geglo dat hy blind was en nou kon sien nie, totdat hulle die ouers van die man wat nou kon sien, geroep', 'AFRNLV'),
(6, 9, 19, 'en vir hulle gevra het: “Is hy julle seun van wie julle gesê het dat hy blind gebore is? Hoe het dit gebeur dat hy nou sien?”', 'AFRNLV'),
(6, 9, 20, '“Ons bevestig dat hy ons seun is en dat hy blind gebore is,” het sy ouers geantwoord.', 'AFRNLV'),
(6, 9, 21, '“Hoe hy egter nou sien, weet ons nie. Wie sy oë oopgemaak het, weet ons ook nie. Vra hom liewer self; hy is oud genoeg; hy kan namens homself praat.”', 'AFRNLV'),
(6, 9, 22, 'Sy ouers het hierdie dinge gesê omdat hulle bang was vir die Joodse leiers. Die Joodse leiers het toe reeds onder mekaar beraadslaag en besluit dat iemand wat bely dat Jesus die Messias is, uit die sinagoge geban moes word.', 'AFRNLV'),
(6, 9, 23, 'Daarom het sy ouers gesê: “Hy is oud genoeg, vra hom self.”', 'AFRNLV'),
(6, 9, 24, 'Die Jode het die man wat blind was, vir ’n tweede keer nadergeroep en vir hom gesê: “Gee erkenning aan God; ons weet dat hierdie man ’n sondaar is.”', 'AFRNLV'),
(6, 9, 25, 'Maar hy het geantwoord: “As hy ’n sondaar is, weet ek dit nie. Een ding weet ek wel: Ek wat blind was, sien nou!”', 'AFRNLV'),
(6, 9, 26, 'Daarop het hulle vir hom gesê: “Wat het hy vir jou gedoen? Hoe het hy jou oë oopgemaak?”', 'AFRNLV'),
(6, 9, 27, 'Hy het hulle geantwoord: “Ek het julle reeds vertel, maar julle het nie geluister nie. Om watter rede wil julle dit weer hoor? Julle wil tog sekerlik nie ook dissipels van hom word nie?”', 'AFRNLV'),
(6, 9, 28, 'Hulle het hom uitgeskel en gesê: “Jý is ’n dissipel van daardie man. Óns is dissipels van Moses.', 'AFRNLV'),
(6, 9, 29, 'Ons weet definitief dat God met Moses gepraat het, maar hierdie man — ons het geen idee waarvandaan hy kom nie.”', 'AFRNLV'),
(6, 9, 30, 'Die man wat blind was, sê toe vir hulle: “Dis tog merkwaardig. Julle weet nie waarvandaan hy kom nie, maar hy het my oë oopgemaak.', 'AFRNLV'),
(6, 9, 31, 'Ons weet goed dat God nie na sondaars luister nie, maar as iemand godvresend is en sy wil uitvoer, luister God na só ’n persoon.', 'AFRNLV'),
(6, 9, 32, 'Van ewigheid af is nog nooit gehoor dat enigiemand die oë van een wat blind gebore is, oopgemaak het nie.', 'AFRNLV'),
(6, 9, 33, 'As hierdie man nie van God af was nie, sou hy niks kon doen nie.”', 'AFRNLV'),
(6, 9, 34, 'Hulle het daarop reageer: “Jy is geheel en al in sonde gebore, en wil jý ons nou kom onderrig?” Hulle het hom toe uit die sinagoge geban.', 'AFRNLV'),
(6, 9, 35, 'Jesus het gehoor dat hulle die geneesde blinde uit die sinagoge geban het, en toe Hy hom raakloop, vra Hy vir hom: “Glo jy in die Seun van die Mens?”', 'AFRNLV'),
(6, 9, 36, 'Die man het geantwoord: “Wie is hy, Meneer, sodat ek in hom kan glo?”', 'AFRNLV'),
(6, 9, 37, 'Jesus het vir hom gesê: “Jy staan en kyk na Hom; die Een wat met jou praat, dis Hy!”', 'AFRNLV'),
(6, 9, 38, 'Die man het gesê: “Ek glo, Here!” En hy het in aanbidding voor Jesus neergeval.', 'AFRNLV'),
(6, 9, 39, 'Toe het Jesus gesê: “Ek het na hierdie wêreld toe gekom om te oordeel, sodat dié mense wat nie sien nie, kan sien, en dié wat sien, hulle blindheid kan ontdek.”', 'AFRNLV'),
(6, 9, 40, 'Van die Fariseërs wat by Jesus was, het vir Hom gesê: “Ons is tog nie blindes nie!”', 'AFRNLV'),
(6, 9, 41, 'Jesus het hulle geantwoord: “As julle blindes was, sou julle nie sonde gehad het nie; maar nou beweer julle julle kan sien. Daarom bly julle sonde staan.”', 'AFRNLV'),
(6, 10, 1, '“Ek verseker julle, iemand wat nie deur die hek in die skaapkraal ingaan nie, maar van die ander kant af oorklim, is ’n dief en ’n rower.', 'AFRNLV'),
(6, 10, 2, 'Iemand wat egter deur die hek toegang verkry, is die herder van die skape.', 'AFRNLV'),
(6, 10, 3, 'Vir hom maak die hekwagter oop, en die skape luister na sy stem. Hy roep sy eie skape op hulle name en lei hulle uit.', 'AFRNLV'),
(6, 10, 4, 'Wanneer hy al sy eie skape na buite gelei het, loop hy voor hulle uit, en die skape hou aan om hom te volg omdat hulle sy stem ken.', 'AFRNLV'),
(6, 10, 5, '’n Vreemdeling sal hulle glad nie volg nie, maar van hom af wegvlug omdat hulle nie die vreemdeling se stem herken nie.”', 'AFRNLV'),
(6, 10, 6, 'Hierdie beeld het Jesus vir hulle vertel. Hulle kon egter nie insien wat Hy vir hulle wou sê nie.', 'AFRNLV'),
(6, 10, 7, 'Toe het Jesus weer ’n keer gesê: “Ek verseker julle, Ek is die deur vir die skape.', 'AFRNLV'),
(6, 10, 8, 'Almal wat voor My gekom het, is diewe en rowers; maar die skape het nie op hulle reageer nie.', 'AFRNLV'),
(6, 10, 9, 'Ek is die deur; as iemand deur My ingaan, sal hy beslis verlos word. Hy sal ingaan en uitgaan en groen weiding kry.', 'AFRNLV'),
(6, 10, 10, 'Die dief kom vir niks anders nie as om te steel, dood te maak en te vernietig. Ék het gekom sodat hulle lewe kan hê, ja, sodat hulle dit oorvloedig het.', 'AFRNLV'),
(6, 10, 11, '“Ek is die Goeie Herder. Die Goeie Herder offer sy lewe op vir die skape.', 'AFRNLV'),
(6, 10, 12, '’n Kontrakwerker is hoegenaamd nie ’n herder nie, want dit is nie sy eie skape nie. As hy ’n wolf sien aankom, los hy die skape net daar en vlug weg en die wolf vang die skape en verwilder hulle.', 'AFRNLV'),
(6, 10, 13, 'Hy is ’n tipiese kontrakwerker en gee niks vir die skape om nie.', 'AFRNLV'),
(6, 10, 14, 'Ek is die Goeie Herder. Ek ken my skape en hulle herken My,', 'AFRNLV'),
(6, 10, 15, 'net soos die Vader My ken en Ek ook die Vader ken. En Ek gee my lewe vir die skape.', 'AFRNLV'),
(6, 10, 16, 'Ek besit ook nog ander skape wat nie van hierdie kraal is nie. Ek moet hulle ook versorg. Hulle sal na my stem luister en hulle sal een trop wees met een herder.', 'AFRNLV'),
(6, 10, 17, '“Om hierdie rede het die Vader My lief omdat Ek my lewe gee om dit weer op te neem.', 'AFRNLV'),
(6, 10, 18, 'Niemand ontneem My my lewe nie, maar Ek offer dit uit my eie op. Ek het die volmag om dit op te offer en Ek het die volmag om dit weer op te neem. Dit is die opdrag wat Ek van die Vader ontvang het.”', 'AFRNLV'),
(6, 10, 19, 'Daar het toe nog meer verdeeldheid onder die Jode gekom oor hierdie woorde van Jesus.', 'AFRNLV'),
(6, 10, 20, 'Baie uit hulle geledere het gesê: “Hy is in die mag van ’n bose gees en hy is mal. Waarom luister julle nog na hom?”', 'AFRNLV'),
(6, 10, 21, 'Ander het gesê: “Hierdie woorde is nie dié van iemand wat in die mag van ’n bose gees is nie. ’n Bose gees kan tog nie blindes se oë oopmaak nie?”', 'AFRNLV'),
(6, 10, 22, 'Op daardie tydstip was dit die Fees van die Tempelwyding in Jerusalem. Dit was winter.', 'AFRNLV'),
(6, 10, 23, 'Jesus het rondgestap in die tempelgebied, in die pilaargang van Salomo.', 'AFRNLV'),
(6, 10, 24, 'Die Joodse leiers het toe ’n kring om Jesus gevorm en vir Hom gesê: “Hoe lank gaan jy ons nog aan ’n lyntjie hou? As jy die Messias is, sê dit vir ons padlangs.”', 'AFRNLV'),
(6, 10, 25, 'Jesus het hulle geantwoord: “Ek het dit vir julle gesê, maar julle glo My nie. My optrede is in die Naam van my Vader; hierdie dinge bevestig wie Ek is. Maar julle glo nie', 'AFRNLV'),
(6, 10, 26, 'omdat julle nie van my skape is nie.', 'AFRNLV'),
(6, 10, 27, 'My skape luister na my stem; Ek ken hulle en hulle volg My.', 'AFRNLV'),
(6, 10, 28, 'Ek sal ook die ewige lewe aan hulle gee, en hulle sal so nimmer as te nooit verlore gaan nie. Niemand sal hulle uit my hand steel nie.', 'AFRNLV'),
(6, 10, 29, 'My Vader, wat hulle aan My gegee het, is magtiger as almal, en niemand kan hulle uit die hand van die Vader steel nie.', 'AFRNLV'),
(6, 10, 30, 'Ek en die Vader is één.”', 'AFRNLV'),
(6, 10, 31, 'Die Jode het weer klippe opgetel om Hom te stenig.', 'AFRNLV'),
(6, 10, 32, 'Jesus het hulle geantwoord: “Ek het julle soveel goeie werke gewys wat van die Vader af kom. Op grond van watter een van hulle wil julle My nou stenig?”', 'AFRNLV'),
(6, 10, 33, 'Die Jode het Hom geantwoord: “Dis nie oor die een of ander besondere daad dat ons jou wil stenig nie, maar oor laster. Jy wat ’n mens is, doen jouself voor as God.”', 'AFRNLV'),
(6, 10, 34, 'Jesus het hulle nog ’n keer geantwoord: “Is dit nie in julle wet opgeteken dat God gesê het: ‘Julle is gode’ nie?', 'AFRNLV'),
(6, 10, 35, 'As daardie mense wat God se boodskap ontvang het, gode genoem word — en die Skrif kan nie verbreek word nie —', 'AFRNLV'),
(6, 10, 36, 'hoe sê julle dan dat Hy wat deur die Vader afgesonder en na die wêreld toe gestuur is, laster omdat Hy gesê het: ‘Ek is die Seun van God’?', 'AFRNLV'),
(6, 10, 37, 'As Ek nie die werke van my Vader doen nie, moet julle ophou om in My te glo.', 'AFRNLV'),
(6, 10, 38, 'Maar as Ek dit doen en julle sou nie in Mý glo nie, glo dan die werke sodat julle kan begryp en weet dat die Vader in My en Ek in die Vader is.”', 'AFRNLV'),
(6, 10, 39, 'Hulle het weer ’n nuwe poging aangewend om Jesus te arresteer, maar Hy het hulle ontduik.', 'AFRNLV'),
(6, 10, 40, 'Hy het weer teruggegaan na die omgewing oorkant die Jordaan waar Johannes aanvanklik gedoop het, en daar oorgebly.', 'AFRNLV'),
(6, 10, 41, 'Baie mense het na Jesus toe gekom en gesê: “Johannes het geen wonderteken gedoen nie, maar al die dinge wat Johannes oor hierdie man gesê het, was die waarheid.”', 'AFRNLV'),
(6, 10, 42, 'En baie mense het op daardie plek in Jesus begin glo.', 'AFRNLV'),
(6, 11, 1, '’n Sekere man met die naam Lasarus was siek. Hy was van Betanië, die tuisdorpie van Maria en haar suster Marta.', 'AFRNLV'),
(6, 11, 2, 'Dit was Maria wat die Here met aromatiese olie gesalf het en toe sy voete met haar hare afgedroog het. Dit is haar broer Lasarus wat siek was.', 'AFRNLV'),
(6, 11, 3, 'Die susters het toe iemand na Jesus toe gestuur om te sê: “Here, kyk, hy vir wie U lief is, is siek.”', 'AFRNLV'),
(6, 11, 4, 'Jesus het die boodskap gehoor en gesê: “Hierdie siekte gaan nie op die dood uitloop nie, maar vind plaas om die heerlikheid van God sigbaar te maak sodat die Seun van God daardeur verheerlik word.”', 'AFRNLV'),
(6, 11, 5, 'Jesus was lief vir Marta, haar suster en vir Lasarus.', 'AFRNLV'),
(6, 11, 6, 'Toe Jesus gehoor het dat Lasarus siek is, het Hy nog twee dae oorgebly op die plek waar Hy was.', 'AFRNLV'),
(6, 11, 7, 'Eers hierna het Hy vir sy dissipels gesê: “Laat ons weer ’n keer Judea toe gaan.”', 'AFRNLV'),
(6, 11, 8, 'Die dissipels sê toe vir Jesus: “Rabbi, laas wou die Jode daar U nog stenig, en U gaan wéér soontoe?”', 'AFRNLV'),
(6, 11, 9, 'Jesus het geantwoord: “Is daar nie twaalf werksure gedurende ’n dag nie? As iemand in die daglig rondloop, struikel hy nie omdat hy die lig van hierdie wêreld sien.', 'AFRNLV'),
(6, 11, 10, 'As iemand egter in die nag rondloop, struikel hy maklik omdat hy nie lig het nie.”', 'AFRNLV'),
(6, 11, 11, 'Hierdie dinge het Jesus gesê, en daarna bygevoeg: “Ons vriend Lasarus slaap, maar Ek gaan om hom wakker te maak.”', 'AFRNLV'),
(6, 11, 12, 'Die dissipels het vir Jesus gesê: “Meneer, as hy slaap, sal hy mos gesond word.”', 'AFRNLV'),
(6, 11, 13, 'Jesus het Lasarus se dood bedoel, maar hulle het gedink Hy praat van die natuurlike slaap.', 'AFRNLV'),
(6, 11, 14, 'Toe sê Jesus reguit vir hulle: “Lasarus is dood,', 'AFRNLV'),
(6, 11, 15, 'maar ter wille van julle is Ek bly dat Ek nie daar was nie sodat julle kan glo. Laat ons dan na hom toe gaan.”', 'AFRNLV'),
(6, 11, 16, 'Tomas, wat ook Didimus genoem is, het vir die ander dissipels gesê: “Laat ons ook gaan sodat ons saam met Jesus kan sterf.”', 'AFRNLV'),
(6, 11, 17, 'Toe Jesus daar aankom, het Hy uitgevind dat Lasarus al vier dae in die graf was.', 'AFRNLV'),
(6, 11, 18, 'Betanië was naby Jerusalem, ongeveer drie kilometer daarvandaan.', 'AFRNLV'),
(6, 11, 19, 'Baie van die Jode het by Marta en Maria opgedaag om hulle meegevoel oor hulle broer te betuig.', 'AFRNLV'),
(6, 11, 20, 'Toe Marta hoor dat Jesus op pad is, het sy Hom gaan ontmoet. Maria het egter in die huis bly sit.', 'AFRNLV'),
(6, 11, 21, 'Marta het vir Jesus gesê: “Here, as U maar net hier was, sou my broer nie gesterf het nie.', 'AFRNLV'),
(6, 11, 22, 'Maar selfs nou nog weet ek dat God aan U sal gee wat U Hom ook al vra.”', 'AFRNLV'),
(6, 11, 23, 'Jesus sê vir haar: “Jou broer sal weer opstaan.”', 'AFRNLV'),
(6, 11, 24, 'Marta het dadelik reageer: “Ek weet dat hy weer sal opstaan met die opstanding op die laaste dag.”', 'AFRNLV'),
(6, 11, 25, 'Jesus het vir haar gesê: “Ek is die opstanding en die lewe. Wie in My glo, sal lewe, al sterf hy ook.', 'AFRNLV'),
(6, 11, 26, 'Elkeen wat lewe en in My glo, sal in alle ewigheid nooit sterf nie. Glo jy dit, Marta?”', 'AFRNLV'),
(6, 11, 27, 'Sy sê vir Hom: “Ja, Here, ek is vas oortuig dat U die Messias is, die Seun van God, Hy wat na die wêreld toe sou kom.”', 'AFRNLV'),
(6, 11, 28, 'Nadat sy dit gesê het, het sy teruggegaan en haar suster Maria gaan roep en stilletjies vir Maria gesê: “Die Leermeester is hier, en Hy roep jou.”', 'AFRNLV'),
(6, 11, 29, 'Toe sy dit hoor, het Maria gou-gou opgestaan en na Jesus toe gegaan.', 'AFRNLV'),
(6, 11, 30, 'Jesus het toe nog nie in die dorpie aangekom nie, maar was steeds op die plek waar Marta Hom ontmoet het.', 'AFRNLV'),
(6, 11, 31, 'Die Jode wat saam met Maria in die huis was om met haar te simpatiseer, het gesien dat sy so vinnig opstaan en uitgaan. Hulle het haar gevolg omdat hulle gedink het sy is op pad graf toe om daar te gaan treur.', 'AFRNLV'),
(6, 11, 32, 'Toe Maria aankom waar Jesus nog was, en sy Hom sien, het sy by sy voete neergeval en vir Hom gesê: “Here, as U hier was, sou my broer nie gesterf het nie!”', 'AFRNLV'),
(6, 11, 33, 'Toe Jesus sien dat sy huil en dat die Jode wat saam met haar gekom het, ook huil, het Hy bewoë geraak en was diep ontsteld.', 'AFRNLV'),
(6, 11, 34, 'Hy sê toe: “Waar het julle hom neergelê?” Hulle antwoord: “Here, kom kyk.”', 'AFRNLV'),
(6, 11, 35, 'Jesus begin toe huil.', 'AFRNLV'),
(6, 11, 36, 'Die Jode sê toe: “Kyk net hoe lief was hy vir Lasarus!”', 'AFRNLV'),
(6, 11, 37, 'Sommige van die omstanders het gesê: “Was hierdie man wat die oë van die blinde oopgemaak het, dan nie ook in staat om te keer dat Lasarus sterf nie?”', 'AFRNLV'),
(6, 11, 38, 'Jesus het weer bewoë geword toe Hy by die graf kom. Die graf was ’n grot en ’n klip was voor die opening gerol.', 'AFRNLV'),
(6, 11, 39, 'Jesus sê toe: “Rol die klip weg.” Maar Marta, Lasarus se suster, sê vir Jesus: “Meneer, hy ruik seker reeds, want dit is die vierde dag.”', 'AFRNLV'),
(6, 11, 40, 'Jesus sê toe vir haar: “Het Ek nie vir jou gesê dat as jy glo, jy die heerlikheid van God sal sien nie?”', 'AFRNLV'),
(6, 11, 41, 'Daarop het hulle die klip weggerol. Jesus het sy oë hemelwaarts gerig en gesê: “Vader, Ek is dankbaar teenoor U dat U na My geluister het.', 'AFRNLV'),
(6, 11, 42, 'Ek weet dat U altyd na My luister, tog het Ek dit gesê ter wille van die skare wat hier rondom ons staan, dat hulle kan glo dat U My gestuur het.”', 'AFRNLV'),
(6, 11, 43, 'Nadat Hy dit gesê het, het Hy met ’n kragtige stem uitgeroep: “Lasarus, kom uit!”', 'AFRNLV'),
(6, 11, 44, 'Die dooie het uitgekom, sy voete en hande nog toegedraai in doeke en sy gesig nog verbind met ’n kopdoek. Jesus sê vir hulle: “Maak die doeke los en laat hom gaan.”', 'AFRNLV'),
(6, 11, 45, 'Baie van die Jode wat na Maria toe gekom en gesien het wat Jesus gedoen het, het in Hom begin glo.', 'AFRNLV'),
(6, 11, 46, 'Sommige van hulle het egter na die Fariseërs toe gegaan en by hulle gaan skinder oor wat Jesus gedoen het.', 'AFRNLV'),
(6, 11, 47, 'Die priesterhoofde en die Fariseërs het toe die Sanhedrin bymekaargeroep en gesê: “Wat gaan ons doen? Hierdie man hou aan om baie wondertekens te doen.', 'AFRNLV'),
(6, 11, 48, 'As ons hom maar net so laat begaan, sal almal in hom glo en dan sal die Romeine kom en die tempel en ons nasie tot niet maak.”', 'AFRNLV'),
(6, 11, 49, 'Een van hulle, Kajafas, wat hoofpriester was gedurende daardie jaar, het opgemerk: “Julle is baie kortsigtig.', 'AFRNLV'),
(6, 11, 50, 'Julle besef nie dat dit vir julle voordeliger is dat een mens vir die volk sterf en nie die hele volk tot niet gaan nie.”', 'AFRNLV'),
(6, 11, 51, 'Dit het hy nie uit sy eie gesê nie, maar aangesien hy gedurende daardie jaar hoofpriester was, het hy geprofeteer dat Jesus ter wille van die nasie sou sterf.', 'AFRNLV'),
(6, 11, 52, 'En nie net ter wille van die nasie alleen nie, maar ook om die kinders van God wat oor die wêreld verspreid is, tot ’n eenheid bymekaar te bring.', 'AFRNLV'),
(6, 11, 53, 'Van daardie dag af het hulle planne gesmee om Hom dood te maak.', 'AFRNLV'),
(6, 11, 54, 'Gevolglik het Jesus nie meer openlik tussen die Jode rondbeweeg nie, maar van daar af vertrek na die gebied wat na aan die woestyn geleë was en Efraim genoem is. Daar het Hy saam met sy dissipels oorgebly.', 'AFRNLV'),
(6, 11, 55, 'Die Paasfees van die Jode was naby. Baie mense het van die platteland af na Jerusalem toe gegaan met die doel om hulleself voor die begin van die fees ritueel te gaan was.', 'AFRNLV'),
(6, 11, 56, 'Hulle het toe vir Jesus daar rond gesoek en waar hulle in die tempel gestaan het, vir mekaar gesê: “Wat dink julle, Hy sal tog sekerlik nie Fees toe kom nie?”', 'AFRNLV'),
(6, 11, 57, 'Die priesterhoofde en die Fariseërs het intussen reeds opdragte uitgevaardig dat as iemand weet waar Jesus Hom bevind, hy die inligting moes deurgee sodat hulle Hom kon arresteer.', 'AFRNLV'),
(6, 12, 1, 'Ses dae voor die Paasfees sou begin, het Jesus na Betanië toe gekom waar Lasarus, wat Hy uit die dood opgewek het, gewoon het.', 'AFRNLV'),
(6, 12, 2, 'Daar het hulle vir Jesus ’n aandete voorberei. Marta het dit voorgesit en Lasarus was een van dié wat saam met Hom vir die ete aangelê het.', 'AFRNLV'),
(6, 12, 3, 'Maria het toe ’n halfliter baie duur aromatiese olie geneem en dit op Jesus se voete uitgegooi en sy voete met haar hare afgedroog. Die huis was gevul met die reuk van die olie.', 'AFRNLV'),
(6, 12, 4, 'Judas Iskariot, een van sy dissipels, wat Hom nog sou uitlewer, sê toe:', 'AFRNLV'),
(6, 12, 5, '“Waarom is hierdie olie nie eerder vir ’n yslike bedrag verkoop en die opbrengs aan die armes gegee nie?”', 'AFRNLV'),
(6, 12, 6, 'Dit het hy gesê, nie omdat hy so danig besorgd was oor die armes nie, maar omdat hy ’n dief was. Hy het die geldbeurs gedra en het van die bates verduister.', 'AFRNLV'),
(6, 12, 7, 'Toe het Jesus gesê: “Laat haar met rus. Sy het dit gekoop om te bêre vir die geleentheid van my begrafnis.', 'AFRNLV'),
(6, 12, 8, 'Die armes het julle altyd by julle, maar Mý het julle nie altyd nie.”', 'AFRNLV'),
(6, 12, 9, '’n Groot skare uit die geledere van die Jode het kennis geneem dat Jesus daar is. Hulle het daarheen gekom, nie net ter wille van Jesus self nie, maar ook om vir Lasarus, vir wie Jesus uit die dood opgewek het, te sien.', 'AFRNLV'),
(6, 12, 10, 'Die priesterhoofde het begin beraadslaag en besluit om ook vir Lasarus dood te maak', 'AFRNLV'),
(6, 12, 11, 'omdat baie van die Jode as gevolg van Lasarus na Jesus toe oorgeloop en in Hom geglo het.', 'AFRNLV'),
(6, 12, 12, 'Op die volgende dag het die groot skare wat vir die fees opgedaag het, gehoor dat Jesus na Jerusalem toe kom.', 'AFRNLV'),
(6, 12, 13, 'Hulle het die blaartakke van die palmbome geneem en Jesus tegemoetgegaan en dit uitgeskree: “Prys God! Geseënd is Hy wat in die Naam van die Here kom!” en: “Die Koning van Israel!”', 'AFRNLV'),
(6, 12, 14, 'Jesus het ’n donkievul gekry en daarop gaan sit soos dit geskryf staan:', 'AFRNLV'),
(6, 12, 15, '“Hou op om bang te wees, dogter van Sion! Kyk, jou Koning kom, Hy sit op ’n donkievul.”', 'AFRNLV'),
(6, 12, 16, 'Jesus se dissipels het hierdie dinge aanvanklik nie verstaan nie, maar toe Hy eers verheerlik was, het hulle onthou dat die dinge wat daar oor Hom geskryf is, juis dié dinge is wat met Hom gebeur het.', 'AFRNLV'),
(6, 12, 17, 'Die skare wat om Jesus saamgedrom het toe Hy vir Lasarus uit die grotgraf geroep en hom uit die dood opgewek het, het aangehou om daaroor te getuig.', 'AFRNLV'),
(6, 12, 18, 'Daarom het die skare Jesus tegemoetgegaan omdat hulle gehoor het dat Hy hierdie wonderteken gedoen het.', 'AFRNLV'),
(6, 12, 19, 'Die Fariseërs het toe vir mekaar gesê: “Kyk mooi, julle vorder niks nie, die hele mensdom loop agter hom aan!”', 'AFRNLV'),
(6, 12, 20, 'Daar was ook ’n klompie Grieke onder dié wat opgetrek het om op die fees te kom aanbid.', 'AFRNLV'),
(6, 12, 21, 'Dié mense het toe na Filippus, wat vanaf Betsaida in Galilea gekom het, gegaan en vir hom gesê: “Meneer, ons wil graag vir Jesus ontmoet.”', 'AFRNLV'),
(6, 12, 22, 'Filippus gaan vertel dit toe vir Andreas. Daarop gaan Andreas en Filippus en vertel dit saam vir Jesus.', 'AFRNLV'),
(6, 12, 23, 'Jesus reageer toe daarop: “Die uur het aangebreek dat Ek, die Seun van die Mens, verheerlik moet word.', 'AFRNLV'),
(6, 12, 24, 'Ek verseker julle, as ’n graankorrel nie in die grond val en sterf nie, bly hy net op sy eie bestaan; maar as hy sterf, lewer hy ’n groot opbrengs.', 'AFRNLV'),
(6, 12, 25, 'Wie hulle eie lewe liefhet, verloor dit; maar wie hulle lewe in hierdie wêreld haat, sal dit met die oog op die ewige lewe behou.', 'AFRNLV'),
(6, 12, 26, 'Iemand wat in my diens wil staan, moet My aanhou volg; en waar Ek is, daar sal my dienaar ook wees. As iemand in my diens staan, sal die Vader aan hom eer betoon.', 'AFRNLV'),
(6, 12, 27, '“Nou is Ek hewig ontsteld. En wat moet Ek sê? Moet Ek sê: ‘Vader, red My uit hierdie uur’? Tog het Ek juis vir hierdie uur gekom.', 'AFRNLV'),
(6, 12, 28, 'Vader, verheerlik ú Naam!” Toe het daar ’n stem uit die hemel gekom: “Ek het dit alreeds verheerlik, en Ek sal dit weer verheerlik.”', 'AFRNLV'),
(6, 12, 29, 'Die skare wat daar rondgestaan en dit gehoor het, het beweer dat daar ’n groot donderslag was. Ander het gesê: “’n Engel het met hom gepraat.”', 'AFRNLV'),
(6, 12, 30, 'Toe reageer Jesus: “Hierdie stem was nie ter wille van My nie, maar ter wille van julle.', 'AFRNLV'),
(6, 12, 31, 'Nou vind die oordeel oor hierdie wêreld plaas; nou sal die leier van hierdie wêreld na buite toe uitgedryf word.', 'AFRNLV'),
(6, 12, 32, 'En wanneer Ek van die aarde af aan die kruis verhoog word, sal Ek almal na My toe trek.”', 'AFRNLV'),
(6, 12, 33, 'Dit het Jesus gesê en terselfdertyd aangedui watter soort dood Hy sou sterf.', 'AFRNLV'),
(6, 12, 34, 'Die skare het reageer: “Ons het volgens die wet gehoor dat die Messias vir altyd gaan bly. Hoe sê u dan nou dat die Seun van die Mens verhoog moet word? Buitendien, wie is hierdie Seun van die Mens?”', 'AFRNLV'),
(6, 12, 35, 'Jesus het hulle geantwoord: “Nog net ’n kort tydjie is die lig by julle. Rig julle lewe só in terwyl julle nog die lig by julle het, dat die duisternis nie oor julle toeslaan nie. Wie sy lewe in die duisternis inrig, weet mos nie waar hy gaan eindig nie.', 'AFRNLV'),
(6, 12, 36, 'Terwyl julle nog die lig by julle het, moet julle aanhou glo in die lig sodat julle kinders van die lig kan wees.” Nadat Jesus klaar gepraat het, het Hy vertrek en vir die mense gaan wegkruip.', 'AFRNLV'),
(6, 12, 37, 'Ten spyte van só baie wondertekens wat Jesus voor die mense se oë gedoen het, het hulle volgehou om nie in Hom te glo nie.', 'AFRNLV'),
(6, 12, 38, 'Sodoende is die boodskap van die profeet Jesaja vervul: “Here, wie het ons boodskap geglo? En aan wie is die mag van die Here bekendgemaak?”', 'AFRNLV'),
(6, 12, 39, 'Om dié rede kon die mense nie glo nie, soos Jesaja dit verduidelik:', 'AFRNLV'),
(6, 12, 40, '“Hy het hulle oë met blindheid getref en hulle harte hardvogtig gemaak, sodat hulle nie kon sien met hulle oë of kon verstaan met hulle harte om hulle te bekeer en dat Ek hulle gesond maak nie.”', 'AFRNLV'),
(6, 12, 41, 'Jesaja het dit gesê omdat hy die heerlikheid van Jesus gesien en oor Hom gepraat het.', 'AFRNLV'),
(6, 12, 42, 'Nietemin het baie uit die geledere van die leiers in Hom begin glo, maar vanweë die Fariseërs het hulle dit nie in die openbaar bely nie sodat hulle nie uit die sinagoge geban sou word nie.', 'AFRNLV'),
(6, 12, 43, 'Hulle het die verering deur mense liewer gehad as die verering deur God.', 'AFRNLV'),
(6, 12, 44, 'Toe het Jesus uitgeroep: “Iemand wat in My glo, glo nie net in My nie, maar ook in Hom wat My gestuur het.', 'AFRNLV'),
(6, 12, 45, 'En wie na My kyk, sien ook vir Hom wat My gestuur het.', 'AFRNLV'),
(6, 12, 46, '“Ek het as lig na die wêreld toe gekom sodat elkeen wat in My glo, nie langer in die duisternis sou bly nie.', 'AFRNLV'),
(6, 12, 47, 'As iemand dan ook nog na my woorde luister en dit nie gehoorsaam nie, veroordeel Ek hom nie sommer nie, want Ek het nie gekom om die mensdom te veroordeel nie, maar om die mensdom te verlos.', 'AFRNLV'),
(6, 12, 48, 'Wie My verwerp en nie my woorde aanvaar nie, het reeds homself geoordeel; die boodskap wat Ek uitdra, sal hom op die laaste dag veroordeel.', 'AFRNLV'),
(6, 12, 49, 'Ek het nie uit my eie gepraat nie, maar die Vader wat My gestuur het, het aan My ’n opdrag gegee oor wat Ek moet sê en wat Ek sal verkondig.', 'AFRNLV'),
(6, 12, 50, 'En Ek weet dat sy opdrag die ewige lewe inhou. Dit wat Ek dus sê, verkondig Ek net soos die Vader dit aan My oorgedra het.”', 'AFRNLV'),
(6, 13, 1, 'Voor die viering van die paasmaaltyd het Jesus reeds geweet dat sy tyd aangebreek het om van hierdie wêreld af na die Vader toe oor te gaan. Jesus was lief vir sy eie mense wat in die wêreld gewoon het. Hy het hulle enduit liefgehad.', 'AFRNLV'),
(6, 13, 2, 'Gedurende die aandete het die duiwel alreeds ’n saadjie in die hart van Judas, die seun van Simon Iskariot, geplant om Jesus uit te lewer.', 'AFRNLV'),
(6, 13, 3, 'Jesus het geweet dat die Vader alles tot sy beskikking gestel het, en dat Hy van God gekom het en weer na God teruggaan.', 'AFRNLV'),
(6, 13, 4, 'Hy het toe van die tafel af opgestaan, sy bo-klere uitgetrek, ’n doek gevat en dit om Hom vasgebind.', 'AFRNLV'),
(6, 13, 5, 'Daarna het Hy water in ’n wasskottel gegooi en begin om die dissipels se voete te was en af te droog met die doek wat om Hom vasgebind was.', 'AFRNLV'),
(6, 13, 6, 'Hy kom toe by Simon Petrus, wat vir Hom sê: “Here, gaan U mý voete was?”', 'AFRNLV'),
(6, 13, 7, 'Jesus antwoord hom: “Wat Ek besig is om te doen, verstaan jy nie nou nie, maar wanneer alles verby is, sal jy dit verstaan.”', 'AFRNLV'),
(6, 13, 8, 'Petrus se onmiddellike reaksie was: “U sal tot in ewigheid nooit mý voete was nie!” Jesus antwoord hom: “As Ek jou nie was nie, het jy nie deel aan My nie.”', 'AFRNLV'),
(6, 13, 9, 'Simon Petrus vra Jesus toe: “Here, dan nie net my voete nie, maar ook my hande en kop.”', 'AFRNLV'),
(6, 13, 10, 'Jesus sê vir hom: “Iemand wat klaar gebad het, is heeltemal skoon, behalwe om nog sy voete te was. En julle is mos reeds skoon — nee, tog nie almal nie.”', 'AFRNLV'),
(6, 13, 11, 'Jesus het goed geweet wie Hom sou uitlewer; daarom het Hy gesê: “Julle is nie almal skoon nie.”', 'AFRNLV'),
(6, 13, 12, 'Nadat Jesus hulle voete klaar gewas het, het Hy sy bo-klere aangetrek en weer aangelê by die ete. Hy sê toe vir hulle: “Verstaan julle wat Ek vir julle gedoen het?', 'AFRNLV'),
(6, 13, 13, 'Julle noem My Leermeester en Here, en tereg só, want Ek is dit.', 'AFRNLV'),
(6, 13, 14, 'As Ek dan, wat julle Here en Leermeester is, julle voete gewas het, moet julle ook mekaar se voete was.', 'AFRNLV'),
(6, 13, 15, 'Ek het vir julle ’n voorbeeld gestel, en soos Ek vir julle gedoen het, moet julle ook doen.', 'AFRNLV'),
(6, 13, 16, 'Hoe waar is dit tog nie: ’n Slaaf is nie belangriker as sy eienaar nie en ’n gestuurde ook nie belangriker as die een wat hom gestuur het nie.', 'AFRNLV'),
(6, 13, 17, 'As julle hierdie dinge insien en julle eie maak, sal julle geseënd wees as julle dit ook doen.”', 'AFRNLV'),
(6, 13, 18, '“Ek praat nie van julle almal nie. Ek weet goed wie Ek uitgesoek het. Die Skrif moet egter in vervulling gaan: ‘Die een wat van my brood geniet, het teen My gedraai.’', 'AFRNLV'),
(6, 13, 19, 'Ek maak julle nou al daarop bedag, nog voordat dit gebeur, sodat julle kan glo wanneer dit ook al gebeur dat Ek is wat Ek is.', 'AFRNLV'),
(6, 13, 20, 'Ek verseker julle, wie iemand ontvang wat Ek stuur, ontvang My, en wie My ontvang, ontvang ook vir Hom wat My gestuur het.”', 'AFRNLV'),
(6, 13, 21, 'Nadat Jesus dit gesê het, het Hy erg ontsteld geword en openlik verklaar: “Ek verseker julle, een van julle wat hier is, gaan My uitlewer.”', 'AFRNLV'),
(6, 13, 22, 'Die dissipels het na mekaar gekyk, onseker oor wie Hy bedoel.', 'AFRNLV'),
(6, 13, 23, 'Een van Jesus se dissipels het langs Hom aan tafel aangelê — die lieflingdissipel.', 'AFRNLV'),
(6, 13, 24, 'Simon Petrus knik toe vir hom dat hy moet vra wie dit is van wie Jesus praat.', 'AFRNLV'),
(6, 13, 25, 'Hy het toe agteroor geleun tot na aan Jesus se bors en vir Hom gevra: “Here, wie is dit?”', 'AFRNLV'),
(6, 13, 26, 'Jesus reageer daarop: “Dit is dié een vir wie Ek ’n stukkie brood in die sous sal doop en vir hom gee.” Hy vat toe ’n stukkie brood, doop dit in die sous en gee dit aan Judas, seun van Simon Iskariot.', 'AFRNLV'),
(6, 13, 27, 'Ná die stukkie brood het Satan van hom besit geneem. Toe sê Jesus vir hom: “Wat jy doen, moet jy gou afhandel!”', 'AFRNLV'),
(6, 13, 28, 'Niemand wat aan tafel was, het geweet om watter rede Hy dit vir Judas gesê het nie.', 'AFRNLV'),
(6, 13, 29, 'Sommige het inderdaad gedink, terwyl Judas die beursie dra, dat Jesus vir hom gesê het: “Gaan koop wat ons nodig het vir die paasete,” of dat hy soos gebruiklik iets aan die armes moes gaan gee.', 'AFRNLV'),
(6, 13, 30, 'Net nadat Judas die stukkie brood aanvaar het, het hy dadelik vertrek. Dit was nag.', 'AFRNLV'),
(6, 13, 31, 'Toe Judas vertrek het, merk Jesus op: “Nou is Ek, die Seun van die Mens, verheerlik, en God is deur My verheerlik.', 'AFRNLV'),
(6, 13, 32, 'As God deur My verheerlik is, sal God self My ook verheerlik; en Hy sal My binnekort verheerlik.', 'AFRNLV'),
(6, 13, 33, 'Kinders, Ek is nog net vir ’n kort tydjie by julle. Julle sal My soek, maar soos Ek vir die Jode gesê het, sê Ek nou weer vir julle: Daar waarheen Ek gaan, kan julle nie kom nie.', 'AFRNLV'),
(6, 13, 34, 'Ek gee julle ’n nuwe opdrag: Julle moet mekaar liefhê; soos Ek julle liefhet, net só moet julle mekaar ook liefhê.', 'AFRNLV'),
(6, 13, 35, 'As julle mekaar liefhet, sal almal daaraan sien dat julle my dissipels is.”', 'AFRNLV'),
(6, 13, 36, 'Simon Petrus vra Hom: “Here, waarheen gaan U?” Jesus het geantwoord: “Waarheen Ek gaan, kan jy My nie nou volg nie, maar later sal jy My wel volg.”', 'AFRNLV'),
(6, 13, 37, 'Petrus sê toe vir Jesus: “Here, waarom kan ek U nie nou reeds volg nie? Ek sal my lewe ter wille van U opoffer.”', 'AFRNLV'),
(6, 13, 38, '“Sal jy regtig jou lewe ter wille van My opoffer?” vra Jesus. “Ek verseker jou, voordat die haan môre-oggend kraai, sal jy drie maal ontken het dat jy My ken.”', 'AFRNLV'),
(6, 14, 1, '“Moenie ontsteld wees nie. Hou net aan om op God te vertrou en hou ook aan om op My te vertrou.', 'AFRNLV'),
(6, 14, 2, 'In die huis van my Vader is daar baie kamers. As dit nie só was nie, sou Ek dit aan julle gesê het. Ek gaan soontoe om vir julle plek gereed te maak.', 'AFRNLV'),
(6, 14, 3, 'En as Ek gegaan en vir julle plek ingerig het, kom Ek terug en sal julle na My toe neem sodat julle ook kan wees waar Ek is.', 'AFRNLV'),
(6, 14, 4, 'Julle weet mos waarheen Ek gaan, en hoe om daar te kom.”', 'AFRNLV'),
(6, 14, 5, 'Tomas sê vir Jesus: “Here, ons weet nie waarheen U gaan nie; hoe kan ons dan die pad daarheen ken?”', 'AFRNLV'),
(6, 14, 6, 'Jesus sê vir hom: “Ek is die weg en die waarheid en die lewe. Niemand kom by die Vader uit behalwe deur My nie.', 'AFRNLV'),
(6, 14, 7, 'As julle My ken, sou julle my Vader ook geken het. Van nou af ken julle Hom en het julle Hom reeds gesien.”', 'AFRNLV'),
(6, 14, 8, 'Toe sê Filippus: “Here, wys ons net die Vader en dit is vir ons genoeg.”', 'AFRNLV'),
(6, 14, 9, 'Jesus antwoord hom só: “Ek is al vir só ’n lang tyd by julle, Filippus, en jy ken My nog nie? Wie My reeds gesien het, het ook reeds my Vader gesien. Hoe sê jy dan: ‘Wys ons die Vader?’', 'AFRNLV'),
(6, 14, 10, 'Glo jy dan nie dat Ek in ’n hegte verhouding met die Vader leef en Hy met My nie? Die gedagtes wat Ek met julle deel, kom nie uit Myself nie, maar dit kom van die Vader wat in My bly en deur My sy werke uitvoer.', 'AFRNLV'),
(6, 14, 11, 'Glo in My omdat Ek in ’n hegte verhouding leef met die Vader en Hy met My; so nie, glo dan net op grond van hierdie werke self.', 'AFRNLV'),
(6, 14, 12, '“Ek verseker julle, wie aanhou glo in My, sal ook die werke doen wat Ek doen; hy sal selfs nog groter dinge as dit doen, omdat Ek na die Vader toe op pad is.', 'AFRNLV'),
(6, 14, 13, 'Wat julle ook al sou vra in my Naam, dit sal Ek doen sodat die Vader deur die optrede van die Seun verheerlik word.', 'AFRNLV'),
(6, 14, 14, 'As julle My enigiets in my Naam vra, sal Ek dit beslis doen.”', 'AFRNLV'),
(6, 14, 15, '“As julle My liefhet, sal julle my opdragte gehoorsaam.', 'AFRNLV'),
(6, 14, 16, 'En Ek sal die Vader vra en Hy sal vir julle ’n ander Raadgewer stuur om vir altyd by julle te wees;', 'AFRNLV'),
(6, 14, 17, 'dit is die Gees van die waarheid. Die wêreld is nie in staat om Hom te ontvang nie omdat hy Hom nie sien of ken nie. Julle ken Hom egter, omdat Hy by julle gaan bly en in julle sal woon.', 'AFRNLV'),
(6, 14, 18, '“Ek sal julle nie soos wesies in die steek laat nie; Ek kom terug na julle toe.', 'AFRNLV'),
(6, 14, 19, 'Nog net ’n klein tydjie en die wêreld sien My nie meer nie, maar julle sien My nog, omdat Ek lewe en julle sal lewe.', 'AFRNLV'),
(6, 14, 20, 'Op daardie selfde dag sal julle goed weet dat Ek in ’n hegte verhouding met my Vader leef, en julle met My, en Ek met julle.', 'AFRNLV'),
(6, 14, 21, '“Wie my opdragte onderhou en hulle gehoorsaam, dít is die persoon wat My liefhet. Wie My liefhet, hom sal my Vader ook liefhê, en Ek sal hom ook liefhê en Myself aan hom bekendmaak.”', 'AFRNLV'),
(6, 14, 22, 'Judas, nie Judas Iskariot nie, vra toe vir Jesus: “Here, wat het gebeur dat U Uself aan ons wil bekendmaak, maar nie aan die wêreld nie?”', 'AFRNLV'),
(6, 14, 23, 'Jesus antwoord hom toe: “As iemand My liefhet, sal hy my boodskap gehoorsaam uitvoer; en my Vader sal hom ook liefhê en Ons sal na hom toe kom en by hom tuisgaan.', 'AFRNLV'),
(6, 14, 24, 'Wie My egter nie liefhet nie, is nie gehoorsaam aan my woorde nie. Die boodskap wat julle hoor, is nie Myne nie, maar die Vader s’n wat My gestuur het.', 'AFRNLV'),
(6, 14, 25, 'Ek sê dit nou al lank vir julle, terwyl Ek nog by julle is;', 'AFRNLV'),
(6, 14, 26, 'en wanneer die Raadgewer, die Heilige Gees, kom wat die Vader in my Naam sal stuur, sal Hy julle in alle opsigte onderrig en julle ook herinner aan alles wat Ek vir julle gesê het.', 'AFRNLV'),
(6, 14, 27, '“Ek laat vir julle vrede na; my vrede deel Ek met julle. Ek gee nie soos die wêreld gee nie. Julle moet nie ontsteld of beangs word nie.', 'AFRNLV'),
(6, 14, 28, 'Julle het gehoor dat Ek vir julle gesê het: Ek gaan weg, en kom weer terug na julle toe. As julle My liefhet, sou julle opgewonde gewees het dat Ek na die Vader toe gaan, omdat die Vader groter is as Ek.', 'AFRNLV'),
(6, 14, 29, 'Ek sê dit nou al solank vir julle, nog voordat dit gaan gebeur, sodat julle moet glo wanneer dit ook al gebeur.', 'AFRNLV'),
(6, 14, 30, '“Ek sal nie meer baie langer met julle praat nie, want die regeerder van hierdie wêreld is op pad, alhoewel hy geen houvas op My het nie.', 'AFRNLV'),
(6, 14, 31, 'Die wêreld moet weet dat Ek die Vader liefhet en daarom nougeset doen wat die Vader aan My opgedra het. Staan op, laat ons hiervandaan vertrek!”', 'AFRNLV'),
(6, 15, 1, '“Ek is die ware druiwestok en my Vader is die tuinier.', 'AFRNLV'),
(6, 15, 2, 'Elke loot aan My wat nie vrugte dra nie, sny Hy af. Elkeen wat egter vrugte oplewer, snoei Hy sodat dit nog meer vrugte kan dra.', 'AFRNLV'),
(6, 15, 3, 'Julle is reeds skoon gesnoei deur die boodskap wat Ek met julle gedeel het.', 'AFRNLV'),
(6, 15, 4, 'Julle moet aan My verbonde bly soos Ek aan julle. ’n Loot kan nie uit sy eie vrugte dra as dit nie aan die druiwestok verbind bly nie, en só julle ook nie as julle nie aan My verbonde bly nie.', 'AFRNLV'),
(6, 15, 5, '“Ek is die druiwestok, julle is die lote. Wie aan My verbonde bly en Ek aan hulle, dra baie vrugte, want sonder My kan julle niks doen nie.', 'AFRNLV'),
(6, 15, 6, 'Wie nie aan My verbind bly nie, word weggegooi soos ’n loot en verdroog. Hulle maak gewoonlik sulke lote bymekaar en gooi dit in die vuur en dit verbrand.', 'AFRNLV'),
(6, 15, 7, 'As julle aan My verbind bly en my woorde in julle, vra dan net wat julle wil hê, en julle sal dit kry.', 'AFRNLV'),
(6, 15, 8, 'Dit is juis hierin dat my Vader verheerlik word, dat julle baie vrugte oplewer en my dissipels is.', 'AFRNLV'),
(6, 15, 9, '“Soos die Vader My liefhet, het Ek julle ook lief. Julle moet aan my liefde verbonde bly.', 'AFRNLV'),
(6, 15, 10, 'As julle my opdragte gehoorsaam, sal julle aan my liefde verbonde bly, net soos Ek ook die opdragte van my Vader gehoorsaam het en aan sy liefde verbonde gebly het.', 'AFRNLV'),
(6, 15, 11, 'Dit het Ek vir julle gesê sodat julle my blydskap mag ervaar en julle blydskap volkome kan wees.', 'AFRNLV'),
(6, 15, 12, 'Dit is my opdrag: Julle moet mekaar liefhê soos Ek julle liefgehad het.', 'AFRNLV'),
(6, 15, 13, 'Niemand het ’n groter liefde as hierdie nie: dat iemand sy lewe opoffer ter wille van sy vriende.', 'AFRNLV'),
(6, 15, 14, 'Julle is my vriende as julle doen wat Ek aan julle opdra.', 'AFRNLV'),
(6, 15, 15, 'Ek noem julle nie meer slawe nie, want ’n slaaf weet nie wat sy eienaar doen nie. Julle noem ek lankal vriende, omdat Ek alles wat Ek by my Vader gehoor het, aan julle verduidelik het.', 'AFRNLV'),
(6, 15, 16, 'Dit is nie julle wat My uitgekies het nie, maar Ek wat julle uitgekies het om julle in staat te stel om te gaan vrugte dra, vrugte wat sal hou. Só sal die Vader aan julle gee wat julle ook al in my Naam vra.', 'AFRNLV'),
(6, 15, 17, 'Ek gee aan julle dié opdrag: julle moet mekaar liefhê.”', 'AFRNLV'),
(6, 15, 18, '“As die wêreld julle haat, weet net dat hy My voor julle reeds gehaat het.', 'AFRNLV'),
(6, 15, 19, 'As julle uit die wêreld ontstaan het, sou die wêreld julle as sy eiendom liefgehad het. Omdat julle egter nie uit die wêreld ontstaan het nie, maar Ek julle uitgekies het uit die wêreld — daarom haat die wêreld julle.', 'AFRNLV'),
(6, 15, 20, '“Onthou wat Ek vir julle gesê het: ’n Slaaf is nie belangriker as sy eienaar nie. Aangesien hulle My vervolg het, sal hulle julle ook vervolg. Aangesien hulle my boodskap ter harte geneem het, sal hulle julle s’n ook ter harte neem.', 'AFRNLV'),
(6, 15, 21, 'Hulle sal al daardie dinge aan julle doen ter wille van my Naam, omdat hulle Hom wat My gestuur het nie ken nie.', 'AFRNLV'),
(6, 15, 22, 'As Ek nie gekom het en met hulle gepraat het nie, sou hulle nie skuld gehad het nie, maar nou het hulle nie ’n verskoning vir hulle sonde nie.', 'AFRNLV'),
(6, 15, 23, 'Die een wat My haat, haat ook die Vader.', 'AFRNLV'),
(6, 15, 24, 'As Ek nie onder hulle die werke gedoen het wat niemand anders gedoen het nie, sou hulle nie skuldig gewees het nie. Maar nou het hulle dit reeds gesien en tog het hulle My en my Vader gehaat.', 'AFRNLV'),
(6, 15, 25, '“Die uitspraak wat in hulle wet opgeskryf is, moet vervul word: ‘Hulle het My sonder rede gehaat.’', 'AFRNLV'),
(6, 15, 26, '“Wanneer die Raadgewer kom wat Ek vir julle van die Vader af sal stuur, die Gees van die waarheid wat van die Vader af uitgaan, sal Hy oor My in die openbaar getuienis aflê.', 'AFRNLV'),
(6, 15, 27, 'Julle moet ook aanhou getuig omdat julle reg van die begin af saam met My is.”', 'AFRNLV'),
(6, 16, 1, '“Ek het hierdie dinge nou vir julle uitgespel sodat julle nie struikel nie.', 'AFRNLV'),
(6, 16, 2, 'Hulle sal julle uit die sinagoges ban. Daar kom ’n tyd dat elkeen wat vir julle doodmaak, sal dink hy bewys ’n besondere guns aan God.', 'AFRNLV'),
(6, 16, 3, 'Hulle sal hierdie dinge doen omdat hulle nie My of die Vader geken het nie.', 'AFRNLV'),
(6, 16, 4, 'Ek het dit nou vir julle gesê sodat, wanneer hulle uur ook al slaan, julle moet onthou dat Ek dit vir julle gesê het. Ek het dit egter nie van die heel begin af vir julle gesê nie omdat Ek nog heeltyd saam met julle was.”', 'AFRNLV'),
(6, 16, 5, '“Nou is Ek op pad terug na Hom toe wat My gestuur het; tog vra niemand van julle vir My: ‘Waarheen gaan U?’ nie.', 'AFRNLV'),
(6, 16, 6, 'Omdat Ek dit egter vir julle gesê het, het hartseer julle harte oorweldig.', 'AFRNLV'),
(6, 16, 7, 'Laat Ek julle egter die waarheid vertel: Dit is tot julle voordeel dat Ek weggaan, want as Ek nie weggaan nie, sal die Raadgewer, die Heilige Gees, nie na julle toe kom nie. As Ek egter weggaan, sal Ek die Raadgewer na julle toe stuur.', 'AFRNLV'),
(6, 16, 8, 'En wanneer Hy kom, sal Hy die wêreld oortuig van sy sonde, van God se regverdige oordeel, en dat die oordeel hier is.', 'AFRNLV'),
(6, 16, 9, 'Van sonde, omdat die wêreld nie in My glo nie;', 'AFRNLV'),
(6, 16, 10, 'van God se regverdige oordeel, omdat Ek teruggaan na die Vader toe en julle My nie meer sien nie;', 'AFRNLV'),
(6, 16, 11, 'van veroordeling, omdat die regeerder van hierdie wêreld reeds veroordeel is.', 'AFRNLV'),
(6, 16, 12, '“Ek het nog baie dinge om vir julle te sê, maar julle kan dit nie nou verwerk nie.', 'AFRNLV'),
(6, 16, 13, 'Wanneer Hy ook al kom, die Gees van die waarheid, sal Hy julle begelei in die volle waarheid. Hy sal nie uit Homself praat nie, maar net sê wat Hy hoor. Hy sal die dinge wat gaan kom, aan julle meedeel.', 'AFRNLV'),
(6, 16, 14, 'Hy sal My verheerlik omdat Hy dit wat Hy van My sal ontvang, aan julle sal meedeel.', 'AFRNLV'),
(6, 16, 15, 'Alles waaroor die Vader beskik, behoort ook aan My; daarom dat Ek gesê het: ‘Wat Hy van My ontvang, sal Hy aan julle meedeel.’”', 'AFRNLV'),
(6, 16, 16, '“Nog net ’n kort tydjie, en julle sien My nie meer nie; en weer ’n kort tydjie, dan sal julle My weer sien.”', 'AFRNLV'),
(6, 16, 17, 'Sommige van sy dissipels het toe vir mekaar gesê: “Wat beteken dit dat Hy vir ons sê: ‘Nog net ’n kort tydjie, dan sien julle My nie meer nie, en weer ’n kort tydjie, dan sal julle My weer sien’ en: ‘Ek gaan na die Vader toe’?', 'AFRNLV'),
(6, 16, 18, 'Hierdie ‘kort tydjie’ waarvan Hy praat, wat beteken dit tog? Ons verstaan nie wat Hy bedoel nie,” het hulle gesê.', 'AFRNLV'),
(6, 16, 19, 'Jesus het agtergekom dat hulle Hom daaroor wou uitvra, en Hy sê toe vir hulle: “Probeer julle onder mekaar agterkom wat Ek bedoel het met: ‘Nog ’n kort tydjie, dan sien julle My nie; en weer ’n kort tydjie, dan sal julle My weer sien’?', 'AFRNLV'),
(6, 16, 20, 'Ek verseker julle, julle sal huil en treur, maar die wêreld sal juig. Julle sal baie hartseer wees, maar julle hartseer sal in blydskap verander.', 'AFRNLV'),
(6, 16, 21, '’n Vrou het pyn wanneer sy geboorte skenk omdat haar tyd gekom het. Wanneer die baba egter gebore is, onthou sy nie meer die swaarkry nie vanweë die groot blydskap dat daar ’n mens in die wêreld gekom het.', 'AFRNLV'),
(6, 16, 22, 'Julle ondervind ook nou hartseer. As Ek julle egter weer sien, sal julle harte oorloop van blydskap, en niemand sal dié blydskap weer van julle af wegneem nie.', 'AFRNLV'),
(6, 16, 23, 'En op daardie dag sal julle My niks meer uitvra nie. Ek verseker julle, wat julle ook al van die Vader vra in my Naam, sal Hy aan julle gee.', 'AFRNLV'),
(6, 16, 24, 'Tot nou toe het julle nog nie in my Naam gebid nie. Hou aan bid, en julle sal ontvang, sodat julle blydskap volledig kan wees.', 'AFRNLV'),
(6, 16, 25, '“Dit het Ek met behulp van beeldspraak aan julle verduidelik. Daar kom ’n tyd wanneer Ek nie meer met behulp van beeldspraak met julle sal praat nie, maar openlik die Vader aan julle sal verkondig.', 'AFRNLV'),
(6, 16, 26, 'Op daardie dag sal julle in my Naam bid. Ek sê nie dat Ek die Vader sal raadpleeg oor julle nie,', 'AFRNLV'),
(6, 16, 27, 'want die Vader self het julle lief omdat julle My lankal reeds liefgehad het, en vas glo dat Ek van God af gekom het.', 'AFRNLV'),
(6, 16, 28, 'Ek het van die Vader af gekom en bevind My nou in hierdie wêreld. Ek verlaat weer die wêreld en gaan terug na die Vader toe.”', 'AFRNLV'),
(6, 16, 29, 'Sy dissipels sê toe: “Kyk, nou praat U openlik, en U doen dit sonder enige beeldspraak.', 'AFRNLV'),
(6, 16, 30, 'Ons besef ook nou dat U alles weet en niemand hoef U verder uit te vra nie. Daardeur is ons oortuig dat U van God af gekom het.”', 'AFRNLV'),
(6, 16, 31, 'Jesus het hulle geantwoord: “Glo julle nou?', 'AFRNLV'),
(6, 16, 32, 'Kyk, daar kom ’n tyd, en dit het reeds aangebreek, dat julle uitmekaargedryf sal word, elkeen op sy eie, terwyl julle My alleen agterlaat. Tog is Ek nie alleen nie, omdat die Vader by My is.', 'AFRNLV'),
(6, 16, 33, 'Ek sê hierdie dinge vir julle sodat julle in My rus en vrede kan vind. In die wêreld sal julle swaarkry beleef, maar skep moed: Ek het die wêreld reeds oorwin.”', 'AFRNLV'),
(6, 17, 1, 'Jesus het hierdie dinge gesê, en toe sy oë hemelwaarts gerig en gesê: “Vader, die uur het aangebreek. Verheerlik u Seun sodat die Seun U kan verheerlik.', 'AFRNLV'),
(6, 17, 2, 'U het aan die Seun volmag gegee oor die hele mensdom om aan almal wat U aan Hom gegee het, die ewige lewe te gee.', 'AFRNLV'),
(6, 17, 3, 'En die inhoud van die ewige lewe is dat hulle U ken, die enigste ware God, en Jesus Christus wat U gestuur het.', 'AFRNLV'),
(6, 17, 4, 'Ek het U op aarde verheerlik deur die werk te voltooi wat U My gegee het om te doen.', 'AFRNLV'),
(6, 17, 5, 'Verheerlik My dan nou ook by Uself, Vader, met die heerlikheid wat Ek by U gehad het nog voordat die wêreld bestaan het.', 'AFRNLV'),
(6, 17, 6, '“Ek het u Naam bekendgemaak aan die mense wat U My uit die wêreld gegee het. Hulle was U s’n en U het hulle aan My toevertrou en hulle het u boodskap gehoorsaam uitgevoer.', 'AFRNLV'),
(6, 17, 7, 'Hulle besef nou dat alles wat U My gegee het van U af kom,', 'AFRNLV'),
(6, 17, 8, 'want die woorde wat U My gegee het, het Ek net so aan hulle oorgedra. Hulle het dit aanvaar en besef dat Ek regtig van U af gekom het en hulle het vas geglo dat U My gestuur het.', 'AFRNLV'),
(6, 17, 9, 'Ek tree vir hulle in. Ek bid nie vir die wêreld nie, maar vir dié mense wat U aan My gegee het omdat hulle U s’n is.', 'AFRNLV'),
(6, 17, 10, 'Alles wat Myne is, is ook U s’n, en wat U s’n is, behoort ook aan My, en Ek is deur hulle verheerlik.', 'AFRNLV'),
(6, 17, 11, 'Ek is nie langer in hierdie wêreld nie, maar hulle is nog in hierdie wêreld. Ek is op pad na U toe. Heilige Vader, bewaar hulle in u Naam wat U aan My gegee het sodat hulle net soos Ons een kan wees.', 'AFRNLV'),
(6, 17, 12, 'Toe Ek nog by hulle was, het Ek hulle in u Naam bewaar; dit is die Naam wat U aan My gegee het. Ek het hulle ook beskerm en niemand van hulle het verlore gegaan nie, behalwe die één wat vir vernietiging bestem is, sodat die Skrif vervul sou word.', 'AFRNLV'),
(6, 17, 13, '“Ek is nou na U toe op pad. Ek sê hierdie dinge terwyl Ek nog in die wêreld is sodat hulle my blydskap in al sy volheid in hulleself kan ondervind.', 'AFRNLV'),
(6, 17, 14, 'Ek het u boodskap aan hulle oorgedra, maar die wêreld het hulle gehaat omdat hulle nie aan die wêreld behoort nie, net soos Ek ook nie aan die wêreld behoort nie.', 'AFRNLV'),
(6, 17, 15, 'Ek vra nie dat U hulle uit die wêreld verwyder nie, maar dat U hulle van die kwaad moet bewaar.', 'AFRNLV'),
(6, 17, 16, 'Hulle behoort nie aan die wêreld nie, net soos Ek ook nie aan die wêreld behoort nie.', 'AFRNLV'),
(6, 17, 17, 'Laat hulle aan U toegewy wees deur ’n hegte verbintenis aan die waarheid. U woord is die waarheid.', 'AFRNLV'),
(6, 17, 18, 'Net soos U My na die wêreld toe gestuur het, het Ek hulle ook na die wêreld toe gestuur.', 'AFRNLV'),
(6, 17, 19, 'En ter wille van hulle wy Ek Myself aan U toe sodat hulle ook deur ’n hegte verbintenis aan die waarheid aan U toegewy kan wees.', 'AFRNLV'),
(6, 17, 20, '“Ek bid egter nie net vir hulle nie, maar ook vir dié wat op grond van hulle boodskap nog in My sal glo.', 'AFRNLV'),
(6, 17, 21, 'Ek bid dat hulle almal een mag wees, net soos U, Vader, in ’n hegte verhouding met My en Ek met U is; dat hulle ook in ’n hegte verhouding met Ons mag leef sodat die wêreld kan glo dat U My gestuur het.', 'AFRNLV'),
(6, 17, 22, 'En Ek het die heerlikheid wat U aan My gegee het, ook aan hulle gegee sodat hulle een kan wees net soos Ons een is.', 'AFRNLV'),
(6, 17, 23, 'Dit beteken dat Ek in ’n hegte verhouding met hulle en U met My moet leef, sodat hulle ten volle een kan wees, sodat die wêreld kan weet dat U My gestuur het, en dat U hulle liefhet net soos U My liefhet.', 'AFRNLV'),
(6, 17, 24, '“Vader, Ek wil graag hê dat dié mense wat U aan My gegee het, ook saam met My moet wees waar Ek is sodat hulle my heerlikheid kan sien, dié heerlikheid wat U aan My gegee het omdat U My voor die skepping van die wêreld liefgehad het.', 'AFRNLV'),
(6, 17, 25, '“Regverdige Vader, die wêreld ken U nie, maar Ek ken U en hulle hier weet dat U My gestuur het.', 'AFRNLV'),
(6, 17, 26, 'Ek het u Naam aan hulle bekendgemaak en Ek sal dit nog verder bekendmaak sodat die liefde waarmee U My liefgehad het, in hulle mag leef en Ek ook in ’n hegte verhouding met hulle mag leef.”', 'AFRNLV'),
(6, 18, 1, 'Nadat Jesus dit gesê het, het Hy saam met sy dissipels die Kedronspruit oorgesteek. Aan die oorkant was daar ’n tuin geleë. Hy en sy dissipels het die tuin toe binnegegaan.', 'AFRNLV'),
(6, 18, 2, 'Judas, die een wat Hom sou uitlewer, het ook die plek geken omdat Jesus en sy dissipels dikwels daar bymekaargekom het.', 'AFRNLV'),
(6, 18, 3, 'Judas het op daardie oomblik die afdeling soldate en die wagte van die priesterhoofde en Fariseërs begelei en by die Olyftuin aangekom met lanterns, fakkels en wapens.', 'AFRNLV'),
(6, 18, 4, 'Jesus was egter deeglik bewus van alles wat oor Hom sou kom en het op sy eie uit die groep na vore beweeg en vir hulle gesê: “Wie soek julle eintlik?”', 'AFRNLV'),
(6, 18, 5, 'Hulle het Hom geantwoord: “Jesus van Nasaret.” “Dit is Ek,” antwoord Jesus. Judas, die een wat Hom sou uitlewer, het ook daar tussen hulle rondgestaan.', 'AFRNLV'),
(6, 18, 6, 'En toe Jesus vir hulle sê: “Dit is Ek!” het hulle almal padgegee en op die grond neergeval.', 'AFRNLV'),
(6, 18, 7, 'Jesus het sy vraag aan hulle herhaal: “Wie soek julle eintlik?” “Jesus van Nasaret,” was hulle antwoord.', 'AFRNLV'),
(6, 18, 8, 'Jesus se reaksie was: “Ek het dan vir julle gesê dat dit Ek is. As julle Mý dan soek, laat hierdie mense wat saam met My is, weggaan.”', 'AFRNLV'),
(6, 18, 9, 'Sodoende het die woord wat Hy vroeër uitgespreek het, waar geword: “Uit die mense wat U aan My toevertrou het, het niemand verlore gegaan nie.”', 'AFRNLV'),
(6, 18, 10, 'Simon Petrus het ’n swaard by hom gedra. Hy trek toe sy swaard uit die skede, slaan daarmee na die slaaf van die hoofpriester, en kap sy regteroor af. Die slaaf se naam was Malgus.', 'AFRNLV'),
(6, 18, 11, 'Jesus sê toe dadelik vir Petrus: “Sit die swaard terug in sy skede. Sal Ek dan nie die beker drink wat die Vader aan My gegee het nie?”', 'AFRNLV'),
(6, 18, 12, 'Toe het die afdeling soldate en die bevelvoerder en die wagte van die Joodse owerhede Jesus gearresteer en Hom geboei.', 'AFRNLV'),
(6, 18, 13, 'Hulle het Hom eers na Annas toe gebring. Hy was die skoonpa van Kajafas wat gedurende daardie jaar die hoofpriester was.', 'AFRNLV'),
(6, 18, 14, 'Dit was Kajafas wat die Jode met die raad bedien het dat dit voordeliger is dat een man vir die volk sterf.', 'AFRNLV'),
(6, 18, 15, 'Simon Petrus en ’n ander dissipel het Jesus gevolg. Daardie ander dissipel was bevriend met die hoofpriester en het saam met Jesus die hoofpriester se binnehof ingegaan.', 'AFRNLV'),
(6, 18, 16, 'Petrus het egter buite by die hek bly staan. Toe het daardie ander dissipel wat bevriend was met die hoofpriester, uitgegaan, met die meisie wat diens doen by die deur gepraat en Petrus ingebring.', 'AFRNLV'),
(6, 18, 17, 'Die meisie sê toe vir Petrus: “Is jy nie tog ook een van die dissipels van hierdie man nie?” “Ek is nie!” antwoord Petrus.', 'AFRNLV'),
(6, 18, 18, 'Die slawe en die wagte het hulle rondom ’n vuur staan en warm maak, omdat dit koud was. Petrus het saam met hulle hom daar staan en warm maak.', 'AFRNLV'),
(6, 18, 19, 'Die hoofpriester het Jesus uitgevra oor sy dissipels en oor sy onderrig aan die mense.', 'AFRNLV'),
(6, 18, 20, 'Jesus het hom geantwoord: “Ek het tot nou toe openlik met die mense gepraat. Ek het altyd in die sinagoge en in die tempel onderrig gegee, waar al die Jode saamgekom het, en Ek het niks in die geheim gesê nie.', 'AFRNLV'),
(6, 18, 21, 'Waarom ondervra u My? Vra liewer dié mense wat gehoor het wat Ek aan hulle gesê het. Hulle weet wat Ek gesê het.”', 'AFRNLV'),
(6, 18, 22, 'Toe Jesus dié antwoord gegee het, het een van die wagte wat daar rondgestaan het, Jesus ’n vuishou gegee en gesê: “Is dit hoe jy die hoofpriester antwoord?”', 'AFRNLV'),
(6, 18, 23, 'Jesus het hom geantwoord: “As Ek kwaadwillig gepraat het, sê dan wat so kwaadwillig was; maar as dit met goeie bedoelings was, waarom slaan jy My?”', 'AFRNLV'),
(6, 18, 24, 'Annas het Hom toe geboei na Kajafas, die hoofpriester, gestuur.', 'AFRNLV'),
(6, 18, 25, 'Simon Petrus was nog besig om hom te staan en warm maak toe iemand vir hom sê: “Is jy nie tog ook een van sy dissipels nie?” Hy het dit heftig ontken en gesê: “Nee, ek is nie!”', 'AFRNLV'),
(6, 18, 26, 'Een van die hoofpriester se slawe, verwant aan dié een wie se oor Petrus afgekap het, vra toe: “Het ek jou nie ook in die tuin saam met hom gesien nie?”', 'AFRNLV'),
(6, 18, 27, 'Petrus het dit weer ’n keer heftig ontken en onmiddellik het die haan gekraai.', 'AFRNLV'),
(6, 18, 28, 'Daarop het hulle Jesus van Kajafas af na die hoofkwartier van die Romeinse goewerneur gebring. Dit was vroegoggend. Self het hulle nie ingegaan na die hoofkwartier nie sodat hulle nie onrein sou word nie, met die oog daarop om die Paasfees te kan vier.', 'AFRNLV'),
(6, 18, 29, 'Pilatus het buitentoe na hulle gestap en gevra: “Watter beskuldiging bring julle teen hierdie man in?”', 'AFRNLV'),
(6, 18, 30, 'Hulle antwoord was: “As hy nie ’n misdaad gepleeg het nie, sou ons hom nie aan u uitgelewer het nie.”', 'AFRNLV'),
(6, 18, 31, 'Pilatus sê toe vir hulle: “Neem hom en gaan oordeel hom volgens julle eie wet.” Die Jode het egter vir hom gesê: “Ons word nie toegelaat om enigiemand tereg te stel nie.”', 'AFRNLV'),
(6, 18, 32, 'Dit het só plaasgevind sodat die woorde van Jesus vervul sou word toe Hy gesinspeel het op watter vorm van dood Hy sou sterf.', 'AFRNLV'),
(6, 18, 33, 'Pilatus het toe weer in die hoofkwartier ingegaan, Jesus geroep en vir Hom gesê: “Is jy die Koning van die Jode?”', 'AFRNLV'),
(6, 18, 34, 'Jesus het daarop reageer: “Sê u dit uit u eie, of het ander dit oor My aan u vertel?”', 'AFRNLV'),
(6, 18, 35, '“Ek is mos nie ’n Jood nie!” het Pilatus geantwoord. “Jou volk en jou priesterhoofde het jou aan my uitgelewer. Wat het jy regtig verkeerd gedoen?”', 'AFRNLV'),
(6, 18, 36, 'Jesus het geantwoord: “My koningskap is nie van hierdie wêreld nie. As my heerskappy van hierdie wêreld was, sou my onderdane hard geveg het sodat Ek nie aan die Joodse owerhede uitgelewer word nie. Maar nou is my heerskappy nie van hier nie.”', 'AFRNLV'),
(6, 18, 37, '“Is jy dan tog wel ’n koning?” vra Pilatus. “U sê dit, dat Ek ’n koning is,” antwoord Jesus. “Hiervoor is Ek gebore en hiervoor het Ek na die wêreld toe gekom, met die doel om vir die waarheid getuienis af te lê. Elkeen wat lief is vir die waarheid, luister na my stem.”', 'AFRNLV'),
(6, 18, 38, 'Pilatus sê toe vir Jesus: “Wat is waarheid?” Terwyl hy dit sê, gaan Pilatus weer buitentoe na die Jode en kondig aan: “Ek vind geen skuld in hom nie.', 'AFRNLV'),
(6, 18, 39, 'Dit is egter die gebruik by julle dat ek iemand vir julle loslaat op die Paasfees. Wil julle dus hê dat ek vir julle die Koning van die Jode loslaat?”', 'AFRNLV'),
(6, 18, 40, 'Hulle skree toe terug: “Nee, beslis nie daardie man nie, eerder vir Barabbas!” Barabbas was ’n misdadiger.', 'AFRNLV'),
(6, 19, 1, 'Toe het Pilatus Jesus geneem en Hom laat gésel.', 'AFRNLV'),
(6, 19, 2, 'En die soldate het ’n kroon van dorings gevleg en dit op Jesus se kop gesit. Hulle het ook vir Hom ’n pers kleed aangetrek,', 'AFRNLV'),
(6, 19, 3, 'op Hom afgestorm en gesê: “Gegroet, Koning van die Jode!” Hulle het Hom aanhoudend met die vuis geslaan.', 'AFRNLV'),
(6, 19, 4, 'Pilatus het weer ’n keer buitentoe gegaan en vir die Jode gesê: “Kyk, ek bring hom vir julle buitentoe sodat julle kan besef dat ek hom onskuldig bevind.”', 'AFRNLV'),
(6, 19, 5, 'Daarop het Jesus buitentoe gekom, met die kroon van dorings op sy kop en die pers mantel aan. Pilatus sê vir hulle: “Dáár is die mens!”', 'AFRNLV'),
(6, 19, 6, 'Toe die priesterhoofde en die wagte Hom sien, het hulle nog harder geskree: “Kruisig hom! Kruisig hom!” “Neem júlle hom en kruisig hom, want ek vind geen skuld in hom nie,” sê Pilatus daarop aan hulle.', 'AFRNLV'),
(6, 19, 7, 'Die Jode het hom geantwoord: “Ons beskik oor ’n wet en daarvolgens moet hy sterf omdat hy homself as die Seun van God voorgehou het.”', 'AFRNLV'),
(6, 19, 8, 'Toe Pilatus hierdie opmerking hoor, het hy nog banger geword,', 'AFRNLV'),
(6, 19, 9, 'sy hoofkwartier binnegestap en weer vir Jesus gesê: “Waarvandaan kom jy?” Maar Jesus het hom nie geantwoord nie.', 'AFRNLV'),
(6, 19, 10, 'Daarop reageer Pilatus toe: “Praat jy nie met my nie? Weet jy nie dat ek die bevoegdheid het om jou vry te laat, en ook die bevoegdheid om jou te laat kruisig nie?”', 'AFRNLV'),
(6, 19, 11, 'Jesus het hom geantwoord: “U sou geen bevoegdheid oor My hê as dit nie van Bo aan u gegee was nie. Daarom het hy wat My aan u uitgelewer het, nog groter skuld.”', 'AFRNLV'),
(6, 19, 12, 'Na aanleiding hiervan het Pilatus Jesus probeer vrylaat, maar die Jode het dit uitgeskreeu: “As u hom bevry, is u nie ’n vriend van die keiser nie. Elkeen wat homself as ’n koning voorhou, is in konflik met die keiser!”', 'AFRNLV'),
(6, 19, 13, 'Toe Pilatus hierdie woorde hoor, het hy Jesus buitentoe gebring en self op die regterstoel gaan sit by ’n plek wat Klipterras genoem word, in Aramees ‘Gabbata’.', 'AFRNLV'),
(6, 19, 14, 'Dit het saamgeval met die voorbereiding van die Paasfees, ongeveer twaalfuur die middag. Hy sê toe vir die Jode: “Dáár is julle Koning!”', 'AFRNLV'),
(6, 19, 15, 'Hulle het net geskree: “Vat hom weg! Vat hom weg! Kruisig hom!” Pilatus sê vir hulle: “Moet ek julle kóning kruisig?” Die priesterhoofde het geantwoord: “Ons het nie ’n koning nie, ons het slegs die keiser.”', 'AFRNLV'),
(6, 19, 16, 'Pilatus het Jesus toe oorgegee om gekruisig te word. Daarop het hulle Jesus weggelei.', 'AFRNLV'),
(6, 19, 17, 'Jesus het self die kruis gedra en uitgegaan na wat genoem is Kopbeenplek, in Aramees “Golgota”.', 'AFRNLV'),
(6, 19, 18, 'Daar het hulle Hom gekruisig, en saam met Hom ook twee ander, aan weerskante van Jesus, met Hom in die middel.', 'AFRNLV'),
(6, 19, 19, 'Pilatus het ’n kennisgewing geskryf en dit aan die bokant van die kruis aangebring. Daarop het gestaan: “Jesus van Nasaret, die Koning van die Jode.”', 'AFRNLV'),
(6, 19, 20, 'Baie van die Jode het hierdie kennisgewing gelees omdat die plek waar Jesus gekruisig is, naby die stad geleë was. Die kennisgewing was in Aramees, Latyn en Grieks.', 'AFRNLV'),
(6, 19, 21, 'Die priesterhoofde van die Jode het toe vir Pilatus gesê: “Moenie skryf: ‘Die Koning van die Jode’ nie, maar dat Hy gesê het: ‘Ek is die Koning van die Jode.’”', 'AFRNLV'),
(6, 19, 22, 'Pilatus het geantwoord: “Wat ek geskryf het, het ek geskryf.”', 'AFRNLV'),
(6, 19, 23, 'Die soldate het, toe hulle Jesus gekruisig het, sy bo-klere geneem en daarvan vier dele gemaak, vir elke soldaat ’n deel. Hulle het ook die drarok geneem. Dit was ’n naatlose kleed, van bo tot onder aaneen geweef.', 'AFRNLV'),
(6, 19, 24, 'Hulle het toe vir mekaar gesê: “Moenie dit skeur nie, laat ons liewer daaroor loot en só bepaal wie s’n dit sal wees.” Dit is gedoen sodat die Skrif vervul kan word: “Hulle het my bo-klere onder mekaar verdeel en oor my onderkleed het hulle die lot gewerp.” Tot sover dan wat die soldate gedoen het.', 'AFRNLV'),
(6, 19, 25, 'Naby die kruis van Jesus het sy ma, sy ma se suster en Maria, die vrou van Klopas, en Maria Magdalena gestaan.', 'AFRNLV'),
(6, 19, 26, 'Toe Jesus sy ma sien, en die lieflingdissipel wat by sy ma staan, sê Hy vir haar: “Vrou, dáár is u seun.”', 'AFRNLV'),
(6, 19, 27, 'Daarna sê Hy vir die dissipel: “Kyk, dáár is jou ma.” Van daardie uur af het die dissipel Jesus se ma by hom aan huis geneem.', 'AFRNLV'),
(6, 19, 28, 'Hierna het Jesus, terwyl Hy weet dat alles reeds afgehandel is en sodat die Skrif vervul kan word, gesê: “Ek is dors.”', 'AFRNLV'),
(6, 19, 29, '’n Kruik vol suur wyn het daar gestaan. Die soldate het toe ’n spons vol suur wyn op ’n hisoptak gesit en dit teen sy mond gehou.', 'AFRNLV'),
(6, 19, 30, 'Toe Jesus die suur wyn proe, het Hy gesê: “Dit is nou afgehandel!” Toe het Hy sy kop vooroor laat val en sy asem uitgeblaas.', 'AFRNLV'),
(6, 19, 31, 'Aangesien dit die voorbereiding vir die Sabbat was, wou die Jode nie hê dat die liggame op die Sabbat aan die kruis moes bly hang nie, want daardie spesifieke Sabbat was ’n belangrike een. Hulle het Pilatus toe gaan vra dat die kruiselinge se bene gebreek en die liggame verwyder moes word.', 'AFRNLV'),
(6, 19, 32, 'Die soldate het toe gekom en die bene van die eerste een gebreek en ook dié van die ander een wat saam met Jesus gekruisig was.', 'AFRNLV'),
(6, 19, 33, 'Toe hulle by Jesus kom en sien dat Hy alreeds gesterf het, het hulle nie sy bene gebreek nie.', 'AFRNLV'),
(6, 19, 34, 'Een van die soldate het egter sy spies in Jesus se sy gesteek en daar het dadelik bloed en water uitgevloei.', 'AFRNLV'),
(6, 19, 35, 'Hy wat dit aanskou het, vertel dit gesaghebbend, en sy getuienis is waar. Hy weet ook dat hy die waarheid praat sodat ook julle tot geloof moet kom.', 'AFRNLV'),
(6, 19, 36, 'Want hierdie dinge het gebeur sodat die Skrif vervul kan word: “Geen been van Hom sal gebreek word nie.”', 'AFRNLV'),
(6, 19, 37, 'Verder sê die Skrif: “Hulle sal Hom aanskou vir wie hulle deurboor het.”', 'AFRNLV'),
(6, 19, 38, 'Hierna het Josef wat van Arimatea afkomstig was — omdat hy vir die Joodse leiers bang was, was hy ’n geheime dissipel van Jesus — Pilatus gaan vra of hy die liggaam van Jesus kon kry. Pilatus het dit toegestaan. Josef het toe die liggaam gaan haal.', 'AFRNLV'),
(6, 19, 39, 'Nikodemus, wat Jesus die eerste keer gedurende die nag besoek het, het ook gekom en ’n mengsel van ongeveer 50 liter mirre en aalwyn gebring.', 'AFRNLV'),
(6, 19, 40, 'Hulle het toe Jesus se liggaam geneem en dit in linnedoeke saam met die speserye toegevou soos dit die gebruik van die Jode was om iemand vir ’n begrafnis voor te berei.', 'AFRNLV'),
(6, 19, 41, 'Op die plek waar Jesus gekruisig is, was ’n tuin en in die tuin ’n nuwe graf waarin nog niemand begrawe was nie.', 'AFRNLV'),
(6, 19, 42, 'Met die oog op die Joodse dag van voorbereiding, en omdat die graf naby was, het hulle Jesus daar neergelê.', 'AFRNLV'),
(6, 20, 1, 'Vroeg die Sondagoggend toe dit nog donker was, kom Maria Magdalena by die graf aan en merk op dat die klip voor die graf weggerol is.', 'AFRNLV'),
(6, 20, 2, 'Sy hardloop toe en kom by Simon Petrus en die lieflingdissipel en sê vir hulle: “Hulle het die Here uit die graf weggeneem en ons weet nie waar hulle Hom neergelê het nie.”', 'AFRNLV'),
(6, 20, 3, 'Petrus en die ander dissipel het uitgekom en na die graf toe gehardloop.', 'AFRNLV'),
(6, 20, 4, 'Die twee het saam gehardloop, maar die ander dissipel het vinniger as Petrus gehardloop en eerste by die graf aangekom.', 'AFRNLV'),
(6, 20, 5, 'Toe hy vooroor buk, sien hy net die linnedoeke daar lê, maar hy het nie ingegaan nie.', 'AFRNLV'),
(6, 20, 6, 'Simon Petrus het ná hom ook daar aangekom en by die graf ingegaan. Hy sien toe ook die linnedoeke daar lê,', 'AFRNLV'),
(6, 20, 7, 'én die kopdoek wat om Jesus se kop was. Die kopdoek het nie by die ander doeke gelê nie, maar was eenkant opgerol.', 'AFRNLV'),
(6, 20, 8, 'Daarna het die ander dissipel wat eerste by die graf aangekom het, ook ingegaan, gesien, en geglo.', 'AFRNLV'),
(6, 20, 9, 'Hulle het nog nie die Skrif verstaan dat Jesus uit die dood moet opstaan nie.', 'AFRNLV'),
(6, 20, 10, 'Daarna het die dissipels weer teruggegaan huis toe.', 'AFRNLV'),
(6, 20, 11, 'Maria het buite die graf gestaan en huil. Terwyl sy huil, het sy vooroor gebuk en in die graf in gekyk.', 'AFRNLV'),
(6, 20, 12, 'Sy sien toe twee engele met wit klere aan wat sit op dieselfde plek waar die liggaam van Jesus gelê het, een aan die kopkant en een aan die voetekant.', 'AFRNLV'),
(6, 20, 13, 'Hulle vra haar: “Vrou, waarom huil jy?” Sy antwoord hulle: “Hulle het my Here weggeneem en ek weet nie waar hulle Hom neergelê het nie.”', 'AFRNLV'),
(6, 20, 14, 'Nadat sy dit gesê het, het sy omgedraai en Jesus daar sien staan, maar sy het nie besef dat dit Jesus was nie.', 'AFRNLV'),
(6, 20, 15, 'Jesus sê vir haar: “Vrou, waarom huil jy? Wie soek jy?” Sy het gemeen dat dit die tuinwerker is, en het vir Hom gesê: “Meneer, as ú Hom weggedra het, sê asseblief vir my waar u Hom neergelê het en ek sal Hom gaan haal.”', 'AFRNLV'),
(6, 20, 16, 'Jesus sê vir haar: “Maria!” Sy draai om en sê vir Hom in Aramees: “Rabboeni!” Dit beteken ‘Leermeester’.', 'AFRNLV'),
(6, 20, 17, 'Jesus sê toe vir haar: “Moenie aan My raak nie, want Ek het nog nie na die Vader opgevaar nie. Gaan na my broers en vertel vir hulle: Ek vaar op na my Vader toe, wat ook julle Vader is, na my God toe, wat ook julle God is.”', 'AFRNLV'),
(6, 20, 18, 'Maria Magdalena het die boodskap aan Jesus se dissipels gaan oordra: “Ek het die Here gesien!” Sy het ook vertel wat Hy vir haar gesê het.', 'AFRNLV'),
(6, 20, 19, 'Gedurende die vroeë aand, op daardie Sondag, terwyl die deure uit vrees vir die Jode gesluit was, het Jesus se dissipels bymekaargekom. Jesus het tussen hulle gaan staan en vir hulle gesê: “Vrede vir julle!”', 'AFRNLV'),
(6, 20, 20, 'Nadat Hy dit gesê het, wys Hy sy hande en sy sy aan hulle. Die dissipels was baie opgewonde om die Here te sien.', 'AFRNLV'),
(6, 20, 21, '“Vrede vir julle!” sê Jesus weer ’n keer. “Net soos die Vader My gestuur het, stuur Ek julle ook.”', 'AFRNLV'),
(6, 20, 22, 'Nadat Jesus dit gesê het, het Hy oor hulle geblaas en vir hulle gesê: “Ontvang die Heilige Gees!', 'AFRNLV'),
(6, 20, 23, 'Wie se sondes julle ook al vergewe, God vergewe hulle dit; wie s’n julle ook al handhaaf, God handhaaf dit.”', 'AFRNLV'),
(6, 20, 24, 'Tomas, ook genoem Didimus, een van die twaalf, was nie saam met die ander dissipels toe Jesus daar aangekom het nie.', 'AFRNLV'),
(6, 20, 25, 'Die ander dissipels sê toe vir hom: “Ons het die Here gesien!” Maar hy het vir hulle gesê: “As ek nie die merk van die spykers in sy hande sien en my vinger in die spykermerke steek en my hand in sy sy steek nie, sal ek nóóit glo nie.”', 'AFRNLV'),
(6, 20, 26, 'Agt dae later was Jesus se dissipels weer saam, en Tomas was by hulle. Die deure was op slot en grendel, maar Jesus het tussen hulle kom staan en aan hulle gesê: “Vrede vir julle!”', 'AFRNLV'),
(6, 20, 27, 'Daarna sê Hy vir Tomas: “Bring jou vinger hier en kyk na my hande, en bring jou hand en steek dit in my sy; en hou op ongelowig wees, maar word gelowig!”', 'AFRNLV'),
(6, 20, 28, 'Tomas het vir Jesus gesê: “My Here en my God!”', 'AFRNLV'),
(6, 20, 29, 'Jesus se reaksie daarop was: “Glo jy nou nadat jy klaar gesien het? Geseënd is hulle wat nie sien nie, en tog geglo het.”', 'AFRNLV'),
(6, 20, 30, 'Jesus het nog baie ander wondertekens voor sy dissipels gedoen. Daardie tekens is nie opgeskryf in hierdie boek nie.', 'AFRNLV'),
(6, 20, 31, 'Hierdie tekens is wel opgeskryf sodat julle tot die geloof kan kom dat Jesus die Messias is, die Seun van God, en sodat julle deur aan te hou glo, in sy Naam die lewe kan hê.', 'AFRNLV'),
(6, 21, 1, 'Daarna het Jesus weer aan sy dissipels by die Meer van Tiberias verskyn. Dit het só gebeur.', 'AFRNLV'),
(6, 21, 2, 'Die volgende dissipels was daar saam: Simon Petrus en Tomas (wat ook Didimus genoem is), Natanael van Kana in Galilea, die seuns van Sebedeus, en nog twee ander.', 'AFRNLV'),
(6, 21, 3, 'Simon Petrus sê vir hulle: “Ek gaan visvang.” Hulle sê vir hom: “Ons gaan ook saam met jou.” Hulle het in die skuit gaan klim, en het daardie nag niks gevang nie.', 'AFRNLV'),
(6, 21, 4, 'Net ná dagbreek het Jesus daar op die strand gestaan, maar sy dissipels was nie daarvan bewus dat dit Hý is nie.', 'AFRNLV'),
(6, 21, 5, 'Hy vra toe vir hulle: “Kinders, het julle nie iets om te eet nie?” Hulle antwoord vir Jesus was net: “Nee.”', 'AFRNLV'),
(6, 21, 6, 'Hy sê toe vir hulle: “Gooi die net aan die regterkant van die boot uit en julle sal vis kry.” Hulle het die net toe uitgegooi, en kon dit nie weer intrek nie as gevolg van die groot hoeveelheid vis.', 'AFRNLV'),
(6, 21, 7, 'Die lieflingdissipel sê toe vir Petrus: “Dit is die Here!” Toe Simon Petrus hoor dat dit die Here is, het hy sy klere aangetrek, want hy was halfpad kaal, en hy het in die water gespring.', 'AFRNLV'),
(6, 21, 8, 'Die ander dissipels het solank met die bootjie nadergekom, want hulle was nie ver van die land af nie, ongeveer 100 meter, en hulle het die net met visse land toe gesleep.', 'AFRNLV'),
(6, 21, 9, 'Toe hulle aan land kom, sien hulle ’n vuurtjie met ’n vis wat daarop lê, en daar was ook brood. Jesus sê toe vir hulle:', 'AFRNLV'),
(6, 21, 10, '“Bring van die vis wat julle so pas gevang het.”', 'AFRNLV'),
(6, 21, 11, 'Simon Petrus het in die boot geklim en die net aan land getrek. Dit was vol groot visse, 153 van hulle. Al was daar só baie, het die net nie geskeur nie.', 'AFRNLV'),
(6, 21, 12, 'Jesus het hulle uitgenooi: “Kom kry ontbyt.” Nie een van sy dissipels het dit gewaag om Hom te vra: “Wie is U?” nie. Hulle het net geweet dat dit die Here is.', 'AFRNLV'),
(6, 21, 13, 'Jesus het nadergekom, die brood geneem en aan hulle uitgedeel, net so ook die vis.', 'AFRNLV'),
(6, 21, 14, 'Dit was reeds die derde keer dat Jesus aan sy dissipels verskyn het nadat Hy uit die dood opgewek is.', 'AFRNLV'),
(6, 21, 15, 'Toe hulle klaar ontbyt geëet het, vra Jesus vir Simon Petrus: “Simon, seun van Johannes, het jy My lief, meer as hierdies?” Petrus sê vir Jesus: “Ja, Here, U weet dat ek U liefhet.” Jesus sê vir hom: “Gaan versorg my lammers.”', 'AFRNLV'),
(6, 21, 16, 'Jesus vra hom toe ’n tweede keer: “Simon, seun van Johannes, het jy My lief?” “Ja, Here, U weet dat ek U liefhet,” antwoord Petrus. Jesus sê vir hom: “Wees ’n herder vir my skape.”', 'AFRNLV'),
(6, 21, 17, '’n Derde keer vra Jesus hom: “Simon, seun van Johannes, het jy My lief?” Petrus het hartseer geword omdat Jesus hom ’n derde keer gevra het: “Het jy My lief?” en hy antwoord Jesus: “Here, U weet alles. U weet dat ek U liefhet.” Jesus sê vir hom: “Gaan versorg my skape.', 'AFRNLV'),
(6, 21, 18, 'Ek verseker jou, toe jy nog jonger was, het jy self jou klere vasgegordel en het jy rondgegaan waar jy ook al wou; wanneer jy egter oud is, sal jy jou hande uitstrek en iemand anders sal jou klere vasgordel en jou bring waar jy nie graag sal wil wees nie.”', 'AFRNLV'),
(6, 21, 19, 'Dit het Jesus gesê om te sinspeel op die soort dood waarmee Petrus God sou verheerlik. Nadat Hy dit gesê het, sê Jesus vir Petrus: “Volg My as my dissipel!”', 'AFRNLV'),
(6, 21, 20, 'Toe Petrus omdraai, sien hy dat die lieflingdissipel Jesus volg. Dit is hy wat by die paasete tot baie na aan Jesus se bors oorgeleun en gevra het: “Here, wie is die een wat U gaan uitlewer?”', 'AFRNLV'),
(6, 21, 21, 'Toe Petrus hom sien, vra hy vir Jesus: “Wat van hom, Here?”', 'AFRNLV'),
(6, 21, 22, 'Jesus reageer daarop: “As Ek wil hê dat hy moet bly leef totdat Ek terugkeer, wat het dit met jou te doen? Volg jý My!”', 'AFRNLV'),
(6, 21, 23, 'Hierdie gerug het toe onder die gelowiges rondgegaan dat daardie dissipel nie sal sterf nie. Jesus het egter nie vir Petrus gesê dat daardie dissipel nie sal sterf nie, maar eintlik net: “As Ek wou hê dat hy moet bly leef totdat Ek terugkeer, wat gaan dit jou aan?”', 'AFRNLV'),
(6, 21, 24, 'Hierdie dissipel is die een wat oor al hierdie dinge getuig en dit neergeskryf het, en ons is oortuig dat sy getuienis betroubaar is.', 'AFRNLV'),
(6, 21, 25, 'Daar bestaan nog baie ander dinge wat Jesus gedoen het. As hulle egter een vir een opgeskryf moes word, dink ek sou die wêreld nie plek hê vir al die boeke wat geskryf word nie.', 'AFRNLV'),
(7, 1, 1, 'Beste Teofilus In my eerste boek het ek jou vertel van alles wat Jesus begin doen en leer het', 'AFRNLV'),
(7, 1, 2, 'tot op die dag toe Hy opgeneem is. Voor sy hemelvaart het Hy deur die Heilige Gees aan die mans wat Hy as apostels uitgekies het, opdragte gegee.', 'AFRNLV'),
(7, 1, 3, 'In die loop van 40 dae na sy lydenstyd het Hy by verskeie geleenthede aan die apostels verskyn, en op baie maniere aan hulle bewys dat Hy regtig lewe. Hy het telkens met hulle oor die koningsheerskappy van God gepraat.', 'AFRNLV'),
(7, 1, 4, '’n Keer toe hulle so saam was, het Hy aan hulle dié opdrag gegee: “Moenie Jerusalem verlaat voordat julle van die Vader ontvang het wat Hy belowe het nie. Julle onthou mos dat Ek julle vroeër daarvan vertel het:', 'AFRNLV'),
(7, 1, 5, 'Johannes het met water gedoop, maar júlle sal binne ’n paar dae met die Heilige Gees gedoop word.”', 'AFRNLV'),
(7, 1, 6, 'Toe hulle ’n keer weer bymekaar was, het die apostels Jesus aanhou vra: “Here, is dit nou die tyd dat U Israel weer ’n onafhanklike volk met ’n eie koning gaan maak?”', 'AFRNLV'),
(7, 1, 7, '“Die Vader bepaal hierdie datums,” het Hy geantwoord, “en die bedoeling is nie dat julle dit moet ken nie.', 'AFRNLV'),
(7, 1, 8, 'Maar wanneer die Heilige Gees oor julle kom, sal julle krag ontvang en oral mense eerstehands van My vertel — in Jerusalem, oor die hele Judea, in Samaria, en tot in die uithoeke van die aarde.”', 'AFRNLV'),
(7, 1, 9, 'Hy het dit gesê, en is toe in die hemelruim opgeneem terwyl hulle toekyk. Hy het in ’n wolk verdwyn.', 'AFRNLV'),
(7, 1, 10, 'Toe Hy wegraak en hulle nog stip die hemelruim inkyk, het daar skielik twee mans in wit klere by hulle gestaan.', 'AFRNLV');
