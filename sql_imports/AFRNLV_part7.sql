-- AFRNLV Part 7/11
-- Verses 18001 to 21000

INSERT INTO verses (book_id, chapter, verse, text, version) VALUES
(27, 14, 6, 'Jy het mense vervolg en hulle aanhou slaan sonder om op te hou. In jou woede het jy nasies onderwerp met genadelose aggressie.', 'AFRNLV'),
(27, 14, 7, 'Nou is die hele aarde rustig en stil. Die mense kan weer sing.', 'AFRNLV'),
(27, 14, 8, 'Selfs die bome van die bos, die sipresse en seders van Libanonberg, sing hierdie vreugdevolle lied: ‘Jou mag is gebreek! Niemand gaan weer kom en ons afkap nie!’', 'AFRNLV'),
(27, 14, 9, '“In die doderyk is daar opwinding oor jou aankoms. Die dooies, ook wêreldleiers en magtige heersers staan op om jou te verwelkom.', 'AFRNLV'),
(27, 14, 10, 'Hulle roep almal met een stem uit: ‘Nou is jy net so swak soos ons. Jy het net soos ons geword!', 'AFRNLV'),
(27, 14, 11, 'Jou mag en krag het verdwyn. Dis saam met jou begrawe. Die vrolike musiek in jou paleis het opgehou. Die bed onder jou is maaiers, jy maak jou toe met wurms.’', 'AFRNLV'),
(27, 14, 12, '“Hoe het jy uit die hemel geval, blink ster, seun van die môre! Jy is op die aarde neergegooi, jy wat die nasies van die wêreld verpletter het.', 'AFRNLV'),
(27, 14, 13, 'Jy het mos vir jouself gesê: ‘Ek sal na die hemel toe opklim en my troon bo God se sterre neersit. Ek sal regeer op die godeberg ver in die noorde.', 'AFRNLV'),
(27, 14, 14, 'Ek sal opklim tot in die hoogste hemele. Soos die Allerhoogste sal ek word.’', 'AFRNLV'),
(27, 14, 15, 'Maar in plaas daarvan sal jy in die doderyk beland, in sy diepste deel.', 'AFRNLV'),
(27, 14, 16, 'Almal daar sal jou aangaap en vra: ‘Kan dit die man wees wat die aarde met sy koninkryke geskud het?', 'AFRNLV'),
(27, 14, 17, 'Is dit die man wat die wêreld in ’n woestyn verander het? Is dit die koning wat die wêreld se grootste stede platgevee het en geen genade vir sy gevangenes gehad het nie?’', 'AFRNLV'),
(27, 14, 18, '“Al die konings van die nasies is met eer begrawe, elkeen in sy eie graf.', 'AFRNLV'),
(27, 14, 19, 'Maar jou lyk word in die graf gegooi soos ’n boomtak wat klaar verrot is. Jy lê in ’n massagraf saam met die lyke van dié wat in die oorlog dood is. Soos ’n lyk wat vertrap word,', 'AFRNLV'),
(27, 14, 20, 'sal jy nie ’n behoorlike begrafnis kry nie. Want jy het jou eie volk verwoes en jou eie mense geslag. Mag jou seun jou nie as koning opvolg nie!', 'AFRNLV'),
(27, 14, 21, 'Maak hierdie booswig se kinders dood sodat hulle nie opstaan en die land beset of die stede van die wêreld herbou nie!”', 'AFRNLV'),
(27, 14, 22, 'So sê die Here, die Almagtige: “Ek self het teen hom opgestaan! Ek sal sy kinders en kleinkinders doodmaak, sodat hulle nooit op Babilon se troon sit nie.', 'AFRNLV'),
(27, 14, 23, 'Ek maak Babilon verlate, ’n land vir ystervarke, vol moerasse en vleie. Met ’n besem van vernietiging vee Ek die land uit. Ek, die Here, die Almagtige, het so gesê!”', 'AFRNLV'),
(27, 14, 24, 'Die Here, die Almagtige, het gesweer: “Dit sal gebeur soos Ek dit beplan het, volgens my doel.', 'AFRNLV'),
(27, 14, 25, 'Ek sal die Assiriërs vertrap wanneer hulle in my land is. Ek sal hulle op my berge verpletter. My volk sal nie langer hulle slawe wees nie.', 'AFRNLV'),
(27, 14, 26, '“Ek het ’n plan vir die hele wêreld, want my mag geld oor alle nasies.', 'AFRNLV'),
(27, 14, 27, 'Die Here, die Almagtige, het besluit, en wie sal sy planne kan verander? Wanneer sy hand beweeg, wie kan dit terugbring?”', 'AFRNLV'),
(27, 14, 28, 'Hierdie boodskap het ek gekry in die jaar wat koning Agas dood is:', 'AFRNLV'),
(27, 14, 29, 'Julle Filistyne, moenie bly word omdat die koning wat julle aangeval het, dood is nie. Want al is die sweep stukkend, sal sy seun erger wees as wat sy pa ooit was. Uit daardie slang sal ’n giftige slang kom, ’n vlieënde draak wat julle sal verbrand.', 'AFRNLV'),
(27, 14, 30, 'Ek sal die armes op my weiveld laat wei. Die mense met nood sal veilig gaan lê. Maar julle, julle sal in ’n hongersnood uitgewis word. Die bietjie wat oorbly, sal Ek vernietig.', 'AFRNLV'),
(27, 14, 31, 'Huil, julle Filistynse stede, want julle is verdoem! Smelt inmekaar van vrees, want julle gaan vernietig word! ’n Magtige leër kom uit die noorde. Nie een soldaat deins terug vir die geveg nie.', 'AFRNLV'),
(27, 14, 32, 'Wat moet ons die boodskappers van die vyand antwoord? Sê vir hulle die Here het Jerusalem gebou, en Hy sal die armes onder sy volk daar beskerm.', 'AFRNLV'),
(27, 15, 1, 'Hierdie boodskap het ek oor Moab gekry: In een nag sal Moab se stede, Ar en Kir, verwoes word.', 'AFRNLV'),
(27, 15, 2, 'Jou mense in Dibon sal by hulle tempels en heiligdomme huil. Hulle sal huil oor die lot van Nebo en Medeba. Hulle sal hulle koppe kaalskeer uit verdriet, en hulle baarde afskeer.', 'AFRNLV'),
(27, 15, 3, 'Hulle sal rouklere dra wanneer hulle op straat kom. Want in elke huis en op elke plein sal mense bitterlik huil van verdriet.', 'AFRNLV'),
(27, 15, 4, 'Die geroep uit die stede van Gesbon en Elale sal van ver af gehoor kan word, selfs tot in Jahas. Die dapperste soldate van Moab skreeu van angs.', 'AFRNLV'),
(27, 15, 5, 'Ek huil oor Moab. Sy mense vlug na Soar en Eglat-Selisija. Al huilende klim hulle die skuinste na Lugit toe uit. ’n Mens kan hulle hoor huil al die pad na Goronajim toe.', 'AFRNLV'),
(27, 15, 6, 'Selfs die water van Nimrim het opgedroog! Die gras het verdroog en die plante het verdwyn. Niks groens het oorgebly nie.', 'AFRNLV'),
(27, 15, 7, 'Die vlugtelinge is so desperaat dat hulle net die besittings saamvat wat hulle kan dra. Hulle vlug oor die Wilgerspruit.', 'AFRNLV'),
(27, 15, 8, 'Die hele land Moab huil van een kant tot die ander kant, van Eglajim tot by Beër-Elim.', 'AFRNLV'),
(27, 15, 9, 'Die stroom by Dibon is rooi van die bloed, maar Ek is nog nie klaar met Dibon nie. Daar sal die leeus oorlewendes vang, dié wat probeer weghardloop en dié wat agterbly.', 'AFRNLV'),
(27, 16, 1, 'Vlugtelinge uit Moab stuur uit Sela in die woestyn lammers na Jerusalem om die koning van Juda se guns te wen.', 'AFRNLV'),
(27, 16, 2, 'Soos fladderende voëltjies wat uit die nes geskop is, so is die vroue van Moab by die Arnondriwwe.', 'AFRNLV'),
(27, 16, 3, '“Help ons,” roep hulle. “Beskerm ons teen ons vyande. Beskerm ons vlugtelinge teen hulle aanvalle. Moet ons nie verraai nie.', 'AFRNLV'),
(27, 16, 4, 'Laat Moab se vlugtelinge tussen julle bly. Beskerm ons tot die vernietiger verbygegaan het.” Wanneer verdrukking en verwoesting verbygegaan het en die vyand verdwyn het,', 'AFRNLV'),
(27, 16, 5, 'sal Dawid se troon deur liefde gevestig word. Van daardie troon af sal ’n getroue koning regeer en hy sal doen wat regverdig en reg is.', 'AFRNLV'),
(27, 16, 6, 'Is dit Moab, daardie trotse land waarvan ons so baie gehoor het? Sy hoogmoedige gespog en arrogansie is alles weg!', 'AFRNLV'),
(27, 16, 7, 'Die hele land Moab huil. Ja, julle mense van Moab, huil oor die rosyntjiekoeke van Kir-Geres.', 'AFRNLV'),
(27, 16, 8, 'Huil oor die verlate plase van Gesbon en die wingerde van Sibma. Die wyn van hierdie wingerde het konings van nasies dronk laat word. Moab was soos ’n wingerd wat gestrek het tot by Jaser en gerank het tot in die woestyn. Die ranke het tot by die Dooie See gekom.', 'AFRNLV'),
(27, 16, 9, 'Maar nou het die vyand die wingerd vernietig. Daarom huil Ek vir Jaser en die wingerde van Sibma. My trane loop oor Gesbon en Elale, want julle vrugte-oes en graanoes is vernietig.', 'AFRNLV'),
(27, 16, 10, 'Weg is die vreugde. Verby is die gejuig oor die oes. Die vrolike sang en geroep in die wingerde word nie meer gehoor nie. In die parskuipe trap niemand wyn uit nie. Want Ek het ’n einde gebring aan al hulle oesvreugde.', 'AFRNLV'),
(27, 16, 11, 'Ek huil oor Moab. Ek is baie hartseer oor Kir-Geres.', 'AFRNLV'),
(27, 16, 12, 'Die mense van Moab sal op die heuwels hulle gode angstig aanroep. Maar dit sal nie help nie. Hulle sal roep na die gode in hulle heiligdomme, maar niemand red hulle nie.', 'AFRNLV'),
(27, 16, 13, 'Die Here het dit lankal al oor Moab gesê.', 'AFRNLV'),
(27, 16, 14, 'Maar nou voeg die Here by: “Binne drie jaar, wat so ondraaglik sal wees soos vir ’n dagloner wat hom afsloof, sal van Moab se glorie en baie mense min oorbly. Hulle wat oorbly, sal min en swak wees.”', 'AFRNLV'),
(27, 17, 1, 'Hierdie boodskap het na my gekom oor Damaskus, hoofstad van Aram: “Kyk, Damaskus gaan verdwyn! Dit gaan ’n puinhoop word.', 'AFRNLV'),
(27, 17, 2, 'Die dorpe van Aroër sal verlate word. Skape sal in die strate wei. Hulle sal daar lê sonder om bang te wees dat iemand hulle opjaag.', 'AFRNLV'),
(27, 17, 3, 'Die versterkte stede van Israel sal vernietig word, en die mag van Damaskus sal tot ’n einde kom. Dié wat oorbly van Aram, sal min mag hê soos die Israeliete,” sê die Here, die Almagtige.', 'AFRNLV'),
(27, 17, 4, '“In daardie dag sal Israel verneder word. Armoede sal die land oorneem.', 'AFRNLV'),
(27, 17, 5, 'Israel sal so verlate wees soos die graanvelde in die Refaïmvallei ná die oes af is.', 'AFRNLV'),
(27, 17, 6, 'Min van sy mense sal oorbly, soos die olywe wat in die boonste takke van die boom agterbly ná die oes. Slegs twee of drie bly in die hoogste takke agter, vier of vyf op die punte van die takke.” So sê die Here, die God van Israel.', 'AFRNLV'),
(27, 17, 7, 'Dan eers sal mense weer aan hulle Skepper dink en respek kry vir die Heilige Een van Israel.', 'AFRNLV'),
(27, 17, 8, 'Hulle sal nie meer hulle afgode om hulp vra of dit aanbid wat hulle met hulle eie hande gemaak het nie. Hulle sal nooit weer kniel voor hulle Asjerabeelde of wierook brand op die altare wat hulle gemaak het nie.', 'AFRNLV'),
(27, 17, 9, 'Daardie dag sal Israel se toevlugstede verlate wees, verlate soos die boswêreld wat die inwoners destyds laat vaar het toe die Israeliete die land lank terug binnegeval het.', 'AFRNLV'),
(27, 17, 10, 'Jy het jou rug gedraai op die God wat jou kan red. Jy het die Rots vergeet by wie jy kon skuil. Daarom, al kry jy die beste gewasse en plant jy ingevoerde wingerdstokke,', 'AFRNLV'),
(27, 17, 11, 'al sou jy die dag dadelik dit wat jy dit geplant het, kan laat groei, en dit laat bot die oggend dat jy dit plant, sal jou opbrengs niks werd wees. Jou enigste oes sal siekte en ongeneeslike smart wees!', 'AFRNLV'),
(27, 17, 12, 'Kyk! Die soldate van baie nasies storm nader soos golwe wat teen die kus breek.', 'AFRNLV'),
(27, 17, 13, 'Al raas hulle soos branders wat op die strand breek, God sal hulle stilmaak. Hulle sal wegvlug soos kaf wegwaai in die bergwind of soos ’n tolbos in ’n storm dwarrel.', 'AFRNLV'),
(27, 17, 14, 'Die aand nog wag Israel in angs, maar teen sonsopkoms is hulle vyande vernietig. Dit is die verdiende loon van die vyand wat ons beroof. Dit is die lot van dié wat ons besittings plunder.', 'AFRNLV'),
(27, 18, 1, 'Verwoesting wag vir die land langs die riviere van Etiopië, die land van sprinkane.', 'AFRNLV'),
(27, 18, 2, 'Sy gesante seil in papirusbote oor die water. “Gaan huis toe, vinnige boodskappers! Neem ’n boodskap vir die land wat deur riviere verdeel word, na julle lang mense met die gladde vel wat wyd en syd gevrees word vir hulle aanvalle en verwoesting.”', 'AFRNLV'),
(27, 18, 3, 'Wanneer ek ’n vaandel opsteek op die berg, moet die hele wêreld en sy inwoners kennis neem. Wanneer ek die trompet blaas, moet julle luister!', 'AFRNLV'),
(27, 18, 4, 'Want die Here het vir my gesê: “Ek kyk rustig uit my woonplek, so rustig soos die hittegolwe op ’n somersdag, of soos dou op ’n herfsmôre tydens oestyd.”', 'AFRNLV'),
(27, 18, 5, 'Nog voor julle die aanval begin, terwyl julle planne ryp word soos druiwe, sal die Here julle afsny soos met ’n snoeiskêr. Hy sal die takke wat uitgroei, afsny.', 'AFRNLV'),
(27, 18, 6, 'Julle magtige leër sal dood lê in die veld, en die voëls en wilde diere sal hulle vreet. Die aasvoëls sal die hele somer aan hulle vreet. Wilde diere sal die hele winter aan hulle bene knaag.', 'AFRNLV'),
(27, 18, 7, 'Die tyd kom wanneer die Here, die Almagtige, geskenke sal kry van die lang mense met die gladde vel wat wyd en syd gevrees word vir hulle aanvalle en verwoesting. Die land wat deur riviere verdeel word, sal geskenke bring vir die Here, die Almagtige, in Jerusalem, die plek waar Hy woon.', 'AFRNLV'),
(27, 19, 1, 'Hierdie boodskap het na my gekom oor Egipte: Kyk! Die Here is op pad na Egipte toe. Hy ry op ’n vinnige wolk. Egipte se afgode bewe voor Hom. Die Egiptenaars smelt weg van vrees.', 'AFRNLV'),
(27, 19, 2, '“Ek laat die Egiptenaars teen mekaar baklei, broer teen broer, buurman teen buurman, stad teen stad, provinsie teen provinsie.', 'AFRNLV'),
(27, 19, 3, 'Die Egiptenaars sal moed verloor. Ek sal hulle planne verydel. Hulle sal by hulle afgode pleit vir wysheid. Hulle sal geeste oproep, en mediums en besweerders om raad gaan vra.', 'AFRNLV'),
(27, 19, 4, 'Ek gee Egipte oor aan ’n wrede meester, ’n harde koning,” sê die Here, die Here, die Almagtige.', 'AFRNLV'),
(27, 19, 5, 'Die see sal opdroog, die rivier sal leeg word.', 'AFRNLV'),
(27, 19, 6, 'Die Nyl se kanale sal sleg ruik. Egipte se waterstrome sal opdroog. Die riete en biesies sal verlep.', 'AFRNLV'),
(27, 19, 7, 'Die papirusplante langs die Nyl sal opdroog en wegwaai. Die oeste sal wegdroog. Alles sal verdwyn.', 'AFRNLV'),
(27, 19, 8, 'Die vissermanne sal van hartseer huil. Dié wat met ’n hoek visvang en dié wat nette in die rivier oopgooi, sal wegkwyn.', 'AFRNLV'),
(27, 19, 9, 'Die wewers wat vlas en katoen gebruik om te weef, sal geen hoop oorhê nie.', 'AFRNLV'),
(27, 19, 10, 'Hulle sal afgehaal wees. Die loonarbeiders sal siek wees van bekommernis.', 'AFRNLV'),
(27, 19, 11, 'Watter dwase is die adviseurs van Soan nie! Hulle beste raad vir die koning van Egipte is dom en verkeerd. Sal hulle voor die farao spog omdat hulle so slim is, dat hulle van konings afstam?', 'AFRNLV'),
(27, 19, 12, 'Wat het gebeur met jou slim adviseurs, Farao? As hulle so slim is, laat hulle jou vertel wat die Here, die Almagtige, aan Egipte gaan doen!', 'AFRNLV'),
(27, 19, 13, 'Die wyse manne van Soan is dwaas, en dié van Memfis is verward. Die leiers van Egipte het die land geruïneer met hulle dom raad.', 'AFRNLV'),
(27, 19, 14, 'Die Here het hulle dwaas gemaak sodat al hulle voorstelle verkeerd is. Hulle het die land van Egipte soos ’n siek dronklap laat steier.', 'AFRNLV'),
(27, 19, 15, 'Niemand in Egipte, of hy ryk of arm, belangrik of onbelangrik is, kan hom help nie.', 'AFRNLV'),
(27, 19, 16, 'Daardie dag sal die Egiptenaars so swak soos vroue wees. Hulle sal wegkruip van vrees wanneer die Here, die Almagtige, sy vuis teen hulle optel.', 'AFRNLV'),
(27, 19, 17, 'Net om Israel se naam te noem, sal angs vir die Egiptenaars bring. Want die Here, die Almagtige, het sy planne klaar teen Egipte opgestel.', 'AFRNLV'),
(27, 19, 18, 'Daardie dag sal vyf Egiptiese stede die Here, die Almagtige, volg. Hulle sal selfs Hebreeus praat. Een van hulle sal die Stad van Verwoesting genoem word.', 'AFRNLV'),
(27, 19, 19, 'Daardie dag sal daar ’n altaar vir die Here in die hart van Egipte wees, en ’n monument vir die Here by sy grens.', 'AFRNLV'),
(27, 19, 20, 'Dit sal ’n teken en getuienis wees van die Here, die Almagtige, se teenwoordigheid in Egipte. Wanneer die mense na die Here om hulp roep wanneer hulle verdruk word, sal Hy iemand stuur wat hulle sal beskerm en red.', 'AFRNLV'),
(27, 19, 21, 'Daardie dag sal die Here Homself aan die mense van Egipte openbaar. Ja, hulle sal die Here ken en diere-offers en graanoffers vir Hom bring. Hulle sal beloftes aan die Here maak, en dit nakom.', 'AFRNLV'),
(27, 19, 22, 'Die Here sal die Egiptenaars slaan sodat Hy hulle kan genees, en hulle sal terugkom na die Here. Hy sal luister as hulle om hulp roep en hulle gesond maak.', 'AFRNLV'),
(27, 19, 23, 'Daardie dag sal Egipte en Assirië met ’n hoofpad verbind wees. Die Egiptenaars en Assiriërs sal vrylik tussen hulle lande beweeg, en hulle sal dieselfde God dien.', 'AFRNLV'),
(27, 19, 24, 'Israel sal hulle bondgenoot wees. Die drie sal saamwerk, en Israel sal vir hulle tot ’n seën wees.', 'AFRNLV'),
(27, 19, 25, 'Die Here, die Almagtige, sal sê: “Geseënd is my volk Egipte, geseënd is Assirië wat deur My geskep is, en geseënd is Israel, my eiendom.”', 'AFRNLV'),
(27, 20, 1, 'In die jaar wat koning Sargon van Assirië die Filistynse stad Asdod beleër en oorwin het,', 'AFRNLV'),
(27, 20, 2, 'het die Here vir Jesaja seun van Amos gesê: “Trek al jou rouklere uit, ook jou sandale.” Jesaja het dit gedoen en kaal en sonder skoene rondgeloop.', 'AFRNLV'),
(27, 20, 3, 'Toe het die Here gesê: “My dienaar Jesaja het die laaste drie jaar kaal en sonder skoene rondgeloop. Dit is ’n teken, ’n simbool van die verskriklike moeilikheid wat Ek oor Egipte en Etiopië gaan bring.', 'AFRNLV'),
(27, 20, 4, 'Want die koning van Assirië sal die mense van Egipte en Etiopië as gevangenes wegneem. “Hy sal hulle kaal en sonder skoene laat loop, die jonges en die oues. Hulle sal kaal wees, tot Egipte se skande.', 'AFRNLV'),
(27, 20, 5, 'Almal wat hulle vertroue op Etiopië gestel het en oor Egipte grootgepraat het, sal bang word en ook skaam kry.', 'AFRNLV'),
(27, 20, 6, 'Hulle sal sê: ‘Kyk wat het gebeur met dié op wie ons gehoop het en na wie ons gevlug het om ons van die koning van Assirië te red! Hoe sal ons ooit kan ontsnap?’”', 'AFRNLV'),
(27, 21, 1, 'Hierdie boodskap het na my gekom oor Babel: Rampe storm uit die woestyn op jou af soos dwarrelwinde wat deur die Negevwoestyn waai.', 'AFRNLV'),
(27, 21, 2, 'Ek sien ’n skrikwekkende visioen: Ek sien dat jy geplunder en verwoes is. Gaan aan, mense van Elam en Medië, neem deel aan die beleg. Babilon sal val, en die gekla van die nasies wat deur haar verslaaf is, sal ophou.', 'AFRNLV'),
(27, 21, 3, 'My lyf pyn soos dié van ’n vrou wat besig is om geboorte aan ’n kind te gee. Ek is platgeslaan deur wat ek hoor, en verskrik deur wat ek sien.', 'AFRNLV'),
(27, 21, 4, 'My hart steier, ek is bang. Ek wens dat ek kan slaap, maar ek is te bang.', 'AFRNLV'),
(27, 21, 5, 'Hulle maak reg vir ’n groot fees. Hulle gooi matte uit vir mense om op te sit. Almal eet en drink. Gou! Gryp julle skilde en maak reg vir die geveg! Julle word aangeval!', 'AFRNLV'),
(27, 21, 6, 'Intussen het die Here vir my gesê: “Sit ’n wag op die stadsmuur sodat hy kan sê wat gebeur.', 'AFRNLV'),
(27, 21, 7, 'Wanneer hy waens sien wat deur perde getrek word en soldate op donkies en kamele, moet hy alarm maak.”', 'AFRNLV'),
(27, 21, 8, 'Die wag het uitgeroep: “Dag na dag het ek op die wagtoring gestaan, Meneer. Nag na nag het ek op my pos gebly.', 'AFRNLV'),
(27, 21, 9, 'En nou, uiteindelik, kom die strydwaens en soldate.” Die wag het toe gesê: “Babilon het geval! Al die afgode van Babilon lê stukkend op die grond!”', 'AFRNLV'),
(27, 21, 10, 'My volk, hulle het jou op die dorsvloer vertrap en uitgewan. Ek het vir jou alles gesê wat die Here, die Almagtige, die God van Israel vir my gesê het.', 'AFRNLV'),
(27, 21, 11, 'Hierdie boodskap het na my gekom oor Edom: Iemand van Seïr af hou aan roep na my: “Wag, hoe lank voor die môre aanbreek? Wanneer is die nag verby?”', 'AFRNLV'),
(27, 21, 12, 'Die wag antwoord: “Die môre het aangebreek, maar net daarna kom die nag. As julle weer wil kom vra, kom terug en vra maar.”', 'AFRNLV'),
(27, 21, 13, 'Hierdie boodskap het na my gekom oor Arabië: Handelaars van Dedan, wat met julle handelsware rondreis, kruip weg in die woestyne van Arabië!', 'AFRNLV'),
(27, 21, 14, 'Mense van Tema, bring kos en water vir die moeë vlugtelinge.', 'AFRNLV'),
(27, 21, 15, 'Hulle het gevlug voor die swaarde en pyle van die oorlog. Hulle vlug vir die wreedheid van die geveg.', 'AFRNLV'),
(27, 21, 16, 'Dit is wat die Here vir my gesê het: “Binne ’n jaar, so ondraaglik soos dit vir ’n dagloner is om hom af te sloof, sal al die glorie van Kedar tot ’n einde kom.', 'AFRNLV'),
(27, 21, 17, 'Net ’n paar van sy dapperste soldate sal oorleef. Ek, die Here, die God van Israel het so gesê!”', 'AFRNLV'),
(27, 22, 1, 'Die uitspraak van die Here aangaande die plek waar visioene gesien word: Wat gaan aan? Hoekom hardloop almal na die dakke toe?', 'AFRNLV'),
(27, 22, 2, 'Stad van oproer, stad wat altyd uitbundig was, so vol vreugde? Stad waar dié wat dood is maar nie deur die swaard geval het of in die geveg omgekom het nie.', 'AFRNLV'),
(27, 22, 3, 'Al jou leiers het saam weggehardloop. Hulle het oorgegee sonder om weerstand te bied. Die mense probeer wegkom, maar hulle word ook gevang.', 'AFRNLV'),
(27, 22, 4, 'Daarom het ek gesê: “Los my alleen dat ek kan huil. Moenie my probeer troos nie. Laat my huil oor my volk wat vernietig word.”', 'AFRNLV'),
(27, 22, 5, 'Die oppermagtige Here, die almagtige, bring moeilikheid en verwarring oor die plek waar visioene gesien word, op ’n dag wanneer die stadsmure afgebreek word. Daardie dag sal die mense na die berge roep vir hulp.', 'AFRNLV'),
(27, 22, 6, 'Die Elamiete is boogskutters wat met strydwaens kom. Die mense van Kir hou hulle skilde omhoog.', 'AFRNLV'),
(27, 22, 7, 'Jou mooiste valleie staan vol strydwaens. Perderuiters staan in die stadspoorte.', 'AFRNLV'),
(27, 22, 8, 'Alles wat jou beskerm het, word afgebreek. Julle hardloop wapenkamer toe om wapens te kry.', 'AFRNLV'),
(27, 22, 9, 'Julle sien die mure van Jerusalem moet herstel word. Julle gaar water op in die onderste poel.', 'AFRNLV'),
(27, 22, 10, 'Julle tel die huise in Jerusalem sodat julle party kan afbreek om die stene te gebruik met die doel om die stadsmuur te versterk.', 'AFRNLV'),
(27, 22, 11, 'Tussen die stadsmure bou julle ’n opgaarpoel vir water uit die ou poel. Maar al julle koorsagtige planne sal niks help, want julle raadpleeg nie vir God wat dit alles gemaak het nie. Julle eer Hom nie wat dit alles lank terug beplan het.', 'AFRNLV'),
(27, 22, 12, 'Die oppermagtige Here, die Almagtige, het julle geroep om te huil en te rou. Hy het gesê dat julle julle koppe kaal moet skeer soos julle rou oor julle sondes, dat julle klere van sak moet dra om te wys julle het berou.', 'AFRNLV'),
(27, 22, 13, 'Maar in plaas daarvan dans en speel julle! Julle slag offerdiere, eet vleis en drink wyn. “Laat ons eet en drink, en vrolik wees,” sê julle. “Wat maak dit saak, want môre is ons in elk geval dood!”', 'AFRNLV'),
(27, 22, 14, 'Die Here, die Almagtige, het aan my gewys: “Hierdie sonde van hulle sal tot die dag van hulle dood nie vergewe word nie.” So sê die oppermagtige Here, die Almagtige.', 'AFRNLV'),
(27, 22, 15, 'So sê die oppermagtige Here, die Almagtige: “Gaan sê vir Sebna, die administrateur van die paleis:', 'AFRNLV'),
(27, 22, 16, '‘Wat dink jy, wie is jy? Jy bou vir jou ’n pragtige graf in die rots teen die hoogte.', 'AFRNLV'),
(27, 22, 17, 'Die Here is op die punt om jou te gryp en ver weg te gooi. Hy gaan jou in ballingskap wegstuur, jou verwaande vent!', 'AFRNLV'),
(27, 22, 18, 'Hy gaan jou soos ’n bal heen en weer gooi en jou dan weggooi in ’n ver, verlate land. Daar sal jy doodgaan en daar sal die strydwaens waarmee jy so gespog het, stukkend en nutteloos lê. Jy is ’n skande vir jou koning!', 'AFRNLV'),
(27, 22, 19, 'Ek ontslaan jou uit jou amp, Ek vat jou weg uit jou posisie.', 'AFRNLV'),
(27, 22, 20, 'Dan roep Ek my dienaar, Eljakim seun van Gilkija. om jou te vervang.', 'AFRNLV'),
(27, 22, 21, 'Hy sal jou ampsklere dra, en jou titel en jou gesag hê. Hy sal ’n pa wees vir die mense van Jerusalem en Juda.', 'AFRNLV'),
(27, 22, 22, 'Ek gee hom die sleutels van die koning se huis, die hoogste posisie in die koninklike hof. Hy sal deure oopsluit, en niemand sal dit kan toesluit nie. En deure wat hy toesluit, sal niemand kan oopsluit nie.', 'AFRNLV'),
(27, 22, 23, 'Hy sal eer vir sy familie bring, want Ek slaan hom so diep in soos ’n tentpen.', 'AFRNLV'),
(27, 22, 24, 'Hy sal groot verantwoordelikhede hê, en hy sal eer bring vir selfs die geringste van sy familie.’”', 'AFRNLV'),
(27, 22, 25, 'Die Here, die Almagtige, sê: “Dan trek Ek die tentpen wat so diep ingeslaan was uit. Dit sal loskom en val. Alles wat daarop gesteun het, sal ook val. Die Here het gepraat!”', 'AFRNLV'),
(27, 23, 1, 'Hierdie boodskap het oor Tirus na my toe gekom: Huil, skepe van Tarsis, want Tirus is vernietig. Daar is geen huis of hawe oor. Alles is weg! Wat julle in Siprus gehoor het, is waar.', 'AFRNLV'),
(27, 23, 2, 'Huil in stilte, mense van die kus en handelaars van Sidon. Julle gesante het oor die see gereis.', 'AFRNLV'),
(27, 23, 3, 'Oor groot waters het hulle graan van Egipte af gebring, die oes van die Nyl om handel te dryf. Jy was die volke se markplein.', 'AFRNLV'),
(27, 23, 4, 'Kry skaam, stad van Sidon, seevesting. Want die see sê: “Nou is ek kinderloos. Ek het nie seuns of dogters nie.”', 'AFRNLV'),
(27, 23, 5, 'As Egipte die nuus oor Tirus hoor, sal sy mense bewe.', 'AFRNLV'),
(27, 23, 6, 'Vlug nou na Tarsis toe! Huil, julle mense wat by die see woon!', 'AFRNLV'),
(27, 23, 7, 'Is dit julle stad vol joligheid, die stad wat so lank bestaan, wie se mense in verre lande gaan woon het?', 'AFRNLV'),
(27, 23, 8, 'Wie het hierdie ramp oor Tirus gebring? Tirus wat konings gekroon het, wie se handelaars soos prinse ontvang is, en wie se sakelui geëer is.', 'AFRNLV'),
(27, 23, 9, 'Die Here, die Almagtige, het besluit om jou trots te vernietig en alle menslike arrogansie te verneder.', 'AFRNLV'),
(27, 23, 10, 'Bewerk julle grond nou soos by die Nyl gedoen word, inwoners van Tarsis, want julle hawe bestaan nie meer nie.', 'AFRNLV'),
(27, 23, 11, 'Die Here hou sy hand oor die see. Hy skud die koninkryke van die aarde. Hy beveel: Kanaän se vestingstede moet vernietig word.', 'AFRNLV'),
(27, 23, 12, 'Hy sê: “Nooit meer sal jy bly wees nie, verdrukte dogter van Sidon. Selfs as jy na Siprus vlug, sal jy nie rus kry nie.”', 'AFRNLV'),
(27, 23, 13, 'Kyk na die Galdeërs se land — die mense van daardie land is weg! Die Assiriërs het Babilon vir die wilde diere gegee. Hulle het stormramme daarteen opgerig, die paleise afgebreek, alles in ’n puinhoop verander.', 'AFRNLV'),
(27, 23, 14, 'Huil, skepe van Tarsis, want julle vesting is vernietig!', 'AFRNLV'),
(27, 23, 15, 'Vir 70 jaar lank, so lank as wat ’n koning leef, sal Tirus vergete bly lê. As die 70 jaar verby is, sal Tirus soos die prostituut sing:', 'AFRNLV'),
(27, 23, 16, '“Vat jou lier, stap deur die stad, prostituut wat vergete was! Speel mooi, lied na lied sodat hulle jou weer sal onthou!”', 'AFRNLV'),
(27, 23, 17, 'Na 70 jaar sal die Here Tirus opwek. Maar die stad sal weer ’n prostituut word vir al die koninkryke van die wêreld.', 'AFRNLV'),
(27, 23, 18, 'Tog sal die stad se wins en inkomste aan die Here gewy word. Haar rykdom sal gebruik word om goeie kos en mooi klere te verskaf vir die Here se priesters.', 'AFRNLV'),
(27, 24, 1, 'Kyk, die Here is op die punt om die aarde te verwoes en dit ’n groot puinhoop te maak. Kyk hoe Hy die mense oor die hele aarde verstrooi.', 'AFRNLV'),
(27, 24, 2, 'Priesters en gewone mense, slaaf en eienaar, slavin en meesteres, koper en verkoper, lener en uitlener, bankier en skuldenaar — niemand word gespaar nie.', 'AFRNLV'),
(27, 24, 3, 'Die aarde sal leeggemaak en heeltemal geplunder word. Die Here het gepraat!', 'AFRNLV'),
(27, 24, 4, 'Die aarde huil, dit droog uit. Alles vergaan. Die vernaamste mense kwyn weg.', 'AFRNLV'),
(27, 24, 5, 'Die aarde ly ter wille van die sonde van sy mense, want hulle het God se opdragte verontagsaam, sy voorskrifte verdraai, sy ewige verbond verbreek.', 'AFRNLV'),
(27, 24, 6, 'Daarom verteer ’n vloek die aarde en al sy inwoners. Daarom is die inwoners van die aarde verbrand en het baie min oorgebly.', 'AFRNLV'),
(27, 24, 7, 'Die nuwe wyn droog op, die wingerde verdroog, vrolike mense sug.', 'AFRNLV'),
(27, 24, 8, 'Die vrolike geluid van tamboeryne word stil. Die lied van die vrolike mense het opgehou. Die harp het stil geword.', 'AFRNLV'),
(27, 24, 9, 'Niemand sing meer terwyl hulle wyn drink nie. Sterk drank word galbitter vir dié wat dit drink.', 'AFRNLV'),
(27, 24, 10, 'Die leë stad lê verwoes. Elke huis is toegesluit om plunderaars uit te hou.', 'AFRNLV'),
(27, 24, 11, 'Die mense roep in die strate vir wyn. Alle vreugde het verdwyn. Vrolikheid is uit die land verban.', 'AFRNLV'),
(27, 24, 12, 'Die stad is ’n puinhoop, die stadspoorte is stukkend geslaan.', 'AFRNLV'),
(27, 24, 13, 'Deur die hele land lyk dit dieselfde — soos die olywe wat agterbly op ’n boom of die enkele druiwe wat ná die oes oorbly.', 'AFRNLV'),
(27, 24, 14, 'Almal wat oorbly, sal roep en sing van vreugde. In die weste sal hulle die Here prys.', 'AFRNLV'),
(27, 24, 15, 'In die ooste moet hulle die Here eer. Die Here se Naam, die God van Israel, moet in die kuslande geprys word.', 'AFRNLV'),
(27, 24, 16, 'Vanaf die eindes van die aarde hoor ons hulle sing: “Eer aan die Regverdige!” Maar ek kwyn weg, ja, ek kwyn weg! Verraaiers laat my in die steek. Die handelaars bedrieg my.', 'AFRNLV'),
(27, 24, 17, 'Angs, vangnette en valstrikke wag oral vir julle, bewoners van die aarde.', 'AFRNLV'),
(27, 24, 18, 'Wie van angs wegvlug, sal in die vangnette beland. Wie uit die vangnette klim, sal op ’n valstrik trap. Vernietiging val op julle uit die hemel. Die aarde skud onder julle.', 'AFRNLV'),
(27, 24, 19, 'Die aarde breek aan stukke, dit stort inmekaar. Dit waggel en wankel heen en weer.', 'AFRNLV'),
(27, 24, 20, 'Die aarde slinger soos ’n dronk mens. Dit ruk soos ’n tent in ’n storm. Dit val en staan nie weer op nie, want sy sonde is baie groot.', 'AFRNLV'),
(27, 24, 21, 'Daardie dag sal die Here die magte in die hemel straf, en ook die heersers van die nasies op aarde.', 'AFRNLV'),
(27, 24, 22, 'Hulle sal saamgehok word en in ’n tronk gehou word tot hulle geoordeel en uiteindelik gestraf word.', 'AFRNLV'),
(27, 24, 23, 'Die maan sal dof word en die son sy gesig wegsteek, want die Here, die Almagtige, is Koning op Sionsberg in Jerusalem en sy heerlikheid skyn op die leiers van sy volk.', 'AFRNLV'),
(27, 25, 1, 'Here, ek eer en prys u Naam, want U is my God. U doen wonderlike dinge! U het dit lankal beplan, en nou het U dit uitgevoer.', 'AFRNLV'),
(27, 25, 2, 'U het ’n stad in ’n puinhoop verander. Die stad met sterk mure het ’n rommelhoop geword. Pragtige paleise in verre lande het verdwyn en word nooit weer herbou nie.', 'AFRNLV'),
(27, 25, 3, 'Daarom sal sterk nasies van u heerlikheid vertel, genadelose volke U eer.', 'AFRNLV'),
(27, 25, 4, 'Vir die armes is U, Here, ’n toevlug in die storm. Vir die behoeftiges in nood is U ’n skuilplek teen die hitte en die stortreën. Die onderdrukkende dade van genadelose mense is soos ’n storm wat slaan teen die muur,', 'AFRNLV'),
(27, 25, 5, 'of soos sonsteek in die woestyn. Die geraas van vreemde nasies het U laat ophou. U koel die land af met die skadu van ’n wolk. So word die liedere van genadelose mense stilgemaak.', 'AFRNLV'),
(27, 25, 6, 'In Jerusalem gaan die Here die Almagtige, ’n heerlike fees voorberei vir almal oor die hele wêreld. Dit gaan ’n fees wees met goeie kos, die beste wyn en die beste vleis.', 'AFRNLV'),
(27, 25, 7, 'Daardie dag sal Hy die wolk verwyder, die skaduwee van die dood oor die nasies.', 'AFRNLV'),
(27, 25, 8, 'Hy sal die dood vir altyd vernietig! Die oppermagtige Here sal al die trane afvee. Hy sal alle beledigings verwyder van sy land en sy mense. Die Here het dit gesê.', 'AFRNLV'),
(27, 25, 9, 'Daardie dag sal die mense uitroep: “Dit is ons God. Ons het op Hom vertrou, en Hy het ons gered. Dit is die Here op wie ons vertrou het. Laat ons bly wees omdat Hy ons gered het!”', 'AFRNLV'),
(27, 25, 10, 'Want die Here se goeie hand sal rus op Jerusalem. Moab sal vernietig word soos strooi wat vertrap is op die mishoop.', 'AFRNLV'),
(27, 25, 11, 'Hulle sal hulle hande in die mishoop uitsteek soos ’n swemmer die hande uitsteek om te swem. Maar God sal hulle trots beëindig ten spyte van al hulle slimstreke.', 'AFRNLV'),
(27, 25, 12, 'Die hoë mure van Moab sal Hy platslaan, hulle op die grond neergooi.', 'AFRNLV'),
(27, 26, 1, 'Daardie dag sal almal in die land van Juda hierdie lied sing: “Ons stad is nou sterk! Ons is omring deur die mure van God se redding.', 'AFRNLV'),
(27, 26, 2, 'Maak oop die poorte vir almal wat regverdig is. Laat die getroues binnekom.', 'AFRNLV'),
(27, 26, 3, 'U bewaar elkeen wat op U vertrou in vrede, die mense wie se gedagtes op U gerig is.', 'AFRNLV'),
(27, 26, 4, 'Vertrou deurgaans op die Here, want die Here God is vir altyd ’n veilige toevlug.', 'AFRNLV'),
(27, 26, 5, 'Hy verneder die trotses, en die arrogante stad gooi Hy in die stof neer. Hy gooi die mure om!', 'AFRNLV'),
(27, 26, 6, 'Die arm en verdrukte mense vertrap dit onder hulle voete.', 'AFRNLV'),
(27, 26, 7, '“Die pad van die regverdige is reguit. Regverdige Een, U maak die pad van die regverdige gelyk.', 'AFRNLV'),
(27, 26, 8, 'Here, ons doen graag wat U van ons vra. Ons enigste begeerte is om u Naam te eer.', 'AFRNLV'),
(27, 26, 9, 'Heelnag lank soek ek na U, in die môre smag ek na U. Eers wanneer U kom om die aarde te oordeel, sal mense leer om te doen wat reg is.', 'AFRNLV'),
(27, 26, 10, 'Uit die goedheid wat U aan die bose mense bewys, leer hulle nie wat reg is nie. Selfs waar daar reg geskied, doen hulle nog die verkeerde en steur hulle nie aan die mag van die Here nie.', 'AFRNLV'),
(27, 26, 11, 'O Here, hulle luister nie wanneer U hulle dreig nie. Wys hulle dat U gretig is om u volk te beskerm. Miskien kry hulle dan skaam. Laat u vuur u vyande verteer.', 'AFRNLV'),
(27, 26, 12, '“Here, U sal ons vrede gee. Alles wat ons bereik het, het U vir ons gedoen.', 'AFRNLV'),
(27, 26, 13, 'Here ons God, ander het oor ons regeer, maar ons aanbid U alleen.', 'AFRNLV'),
(27, 26, 14, 'Dié wat ons gedien het, is nou dood en weg. Hulle sal nooit weer terugkom nie! U het hulle gestraf en hulle vernietig, en hulle is lankal vergete.', 'AFRNLV'),
(27, 26, 15, 'Ons prys U, Here! U het ons volk groot gemaak. U het ons landsgrense uitgebrei! So het U u mag getoon.', 'AFRNLV'),
(27, 26, 16, '“Here, in ons nood het ons U gesoek. Ons het na U geroep toe U ons gestraf het.', 'AFRNLV'),
(27, 26, 17, 'Ons is soos ’n swanger vrou wat inmekaarkrimp van pyn. Só, Here, was ons in u teenwoordigheid.', 'AFRNLV'),
(27, 26, 18, 'Ons was swanger, en het inmekaargekrimp van pyn, maar ons het geboorte gegee aan wind. Ons kon nie die wêreld red nie. Daar is nie inwoners vir die wêreld gebore nie.', 'AFRNLV'),
(27, 26, 19, '“Tog het ons dié versekering: Dié wat aan God behoort, sal lewe. Hulle liggame sal weer opstaan! Dié wat in die aarde slaap, staan op en sing van vreugde! Soos die dou lewe gee, so gee U krag tot lewe. Die aarde sal hulle wat gesterf het weer lewend teruggee.”', 'AFRNLV'),
(27, 26, 20, 'Gaan huis toe, my volk, en sluit die deure agter julle. Kruip weg vir ’n kort rukkie tot sy toorn bedaar het.', 'AFRNLV'),
(27, 26, 21, 'Kyk, die Here kom van die hemel af om die mense van die aarde te straf oor hulle sondes. Die aarde sal nie meer dié wegsteek wat vermoor is nie. Hulle sal uitgebring word sodat almal hulle kan sien.', 'AFRNLV'),
(27, 27, 1, 'Daardie dag sal die Here met sy groot, skerp swaard die Leviatan straf. Die Leviatan, kronkelende draak van die see, sal Hy doodmaak.', 'AFRNLV'),
(27, 27, 2, '“Daardie dag sal ons sing van die goeie wingerd.', 'AFRNLV'),
(27, 27, 3, 'Ek, die Here, sal dit versorg en dit gereeld natlei. Dag en nag hou Ek wag daaroor sodat dit nie beskadig word nie.', 'AFRNLV'),
(27, 27, 4, 'My woede teen Israel sal bedaar. As Ek dorings en dissels daarin kry, sal Ek dit verbrand.', 'AFRNLV'),
(27, 27, 5, 'Hulle sal net gered word as hulle aan My oorgee en vra vir vrede en beskerming.”', 'AFRNLV'),
(27, 27, 6, 'Die tyd kom dat my volk sal wortelskiet. Israel sal bot en blom en die hele aarde met vrugte vul.', 'AFRNLV'),
(27, 27, 7, 'Het die Here Israel gestraf soos Hy haar vyande gestraf het? Nee, Hy het haar vyande verwoes.', 'AFRNLV'),
(27, 27, 8, 'Maar vir Israel het Hy net uit hulle land verban met ’n storm wat hulle na die ooste weggewaai het.', 'AFRNLV'),
(27, 27, 9, 'So sal Israel se sondes versoen word. Die gevolg sal wees dat al die heidense altare tot stof verpletter word, en daar nie meer ’n Asjerapaal of wierookaltaar sal bly staan nie.', 'AFRNLV'),
(27, 27, 10, 'Israel se versterkte stede sal stil en leeg wees, die huise sal leeg staan, soos in ’n woestyn. Vee sal daar wei. Hulle sal die takke kaalvreet.', 'AFRNLV'),
(27, 27, 11, 'Die mense is soos dooie takke van ’n boom wat afgebreek en gebruik word vir vuur onder die kookpotte. Israel is ’n onnosele klomp mense. Daarom sal die Een wat hulle gemaak het, geen genade betoon nie. Hulle Skepper sal hulle nie jammer kry nie.', 'AFRNLV'),
(27, 27, 12, 'Tog sal die tyd kom wanneer die Here die Israeliete een vir een bymekaar sal maak soos graan, met die hand uitgesoek. Hy sal julle na sy dorsvloer bring, van die Eufraat in die ooste tot by die stroom van Egipte in die weste.', 'AFRNLV'),
(27, 27, 13, 'Daardie dag sal die groot trompet geblaas word. Baie wat besig was om dood te gaan in ballingskap in Assirië en Egipte, sal terugkom Jerusalem toe om die Here te aanbid op die heilige berg.', 'AFRNLV'),
(27, 28, 1, 'Verwoesting wag vir die stad Samaria, die trots en vreugde van Israel se dronklappe! Die stad is in ’n ryk vallei, maar sy prag sal skielik verdwyn. Verwoesting wag verseker vir daardie stad, die trots van die mense wat neerslaan van die wyn.', 'AFRNLV'),
(27, 28, 2, 'Want die Here het iemand wat sterk en magtig is. Hy is soos ’n magtige haelstorm en swaar reën wat oor hulle sal losbars en hulle teen die grond neergooi.', 'AFRNLV'),
(27, 28, 3, 'Die trotse stad van Samaria, die trots en vreugde van Israel se dronklappe, sal vertrap word onder die voete van die vyande.', 'AFRNLV'),
(27, 28, 4, 'Die stad is in ’n vrugbare vallei, maar sy prag sal skielik verdwyn. Dit sal wees soos ’n ryp vy voor die oes. As iemand dit sien, sal hy dit vat en insluk.', 'AFRNLV'),
(27, 28, 5, 'Dan sal die Here die Almagtige, self Israel se kroon en eer wees. Hy sal die trots en vreugde wees van die oorblyfsel van sy volk.', 'AFRNLV'),
(27, 28, 6, 'Hy sal aan hulle regters ’n begeerte gee om reg te spreek. Hy sal groot moed gee vir hulle soldate wat die stadspoorte beskerm.', 'AFRNLV'),
(27, 28, 7, 'Maar nou is dit dronklappe wat Israel regeer! Die priesters en die profete slinger en waggel van al die wyn en sterk drank. Hulle maak dom besluite as hulle verantwoordelik moet optree.', 'AFRNLV'),
(27, 28, 8, 'Hulle tafels is vol braaksel. Niks en niemand is skoon nie.', 'AFRNLV'),
(27, 28, 9, 'Hulle sê: “Vir wie probeer hy leer? Aan wie verduidelik hy sy boodskap? Is dit babatjies wat pas gespeen is, wat so pas van hulle ma’s se borste weggevat is?', 'AFRNLV'),
(27, 28, 10, 'Want dit is: Doen dit en doen dat, doen dit en doen dat, reël op reël, reël op reël, hier ’n bietjie en daar ’n bietjie!”', 'AFRNLV'),
(27, 28, 11, 'Omdat hulle weier om te luister, sal God met hulle praat deur die onbekende taal van vreemde verdrukkers!', 'AFRNLV'),
(27, 28, 12, 'Hy het vir hulle gesê: “Hier kan julle rus! Hier kan julle die moeë mense laat rus. Hier is alles rustig.” Maar hulle het geweier om te luister.', 'AFRNLV'),
(27, 28, 13, 'Daarom gaan die Here weer met hulle praat. Hy gaan sê: Maak sus en maak so, reël op reël, reël op reël, hier ’n bietjie en daar ’n bietjie! Hieroor sal hulle agteroorval, beseer en gevang word, en as ballinge weggevoer word.', 'AFRNLV'),
(27, 28, 14, 'Daarom, luister na die Here se boodskap, julle ligsinniges wat oor Jerusalem regeer!', 'AFRNLV'),
(27, 28, 15, 'Julle spog: “Ons het ’n ooreenkoms gemaak om die dood te ontkom. Met die graf het ons ooreengekom. As die Assiriërs kom, sal hulle ons nie tref nie. Want ons het leuens ons veilige vesting gemaak, valsheid en bedrog ons skuilplek.”', 'AFRNLV'),
(27, 28, 16, 'Daarom sê die oppermagtige Here: “Kyk, Ek gaan in Jerusalem ’n klip neersit, ’n granietsteen, ’n hoeksteen vir ’n vaste fondament. Elkeen wat op My vertrou, hoef nie weg te hardloop nie.', 'AFRNLV'),
(27, 28, 17, 'Ek sal geregtigheid die maatlyn maak en reg die skietlood as norm. Die hael sal julle skuilplek van leuens laat omval, en die vloedwaters sal dit wegsleur.', 'AFRNLV'),
(27, 28, 18, 'Ek kanselleer die ooreenkoms wat julle met die dood gemaak het. Julle ooreenkoms met die graf hef Ek op. As die verskriklike vyand aangestorm kom, sal julle in die grond vertrap word.', 'AFRNLV'),
(27, 28, 19, 'Keer op keer sal daardie vloed kom, môre na môre, dag en nag.” Hierdie boodskap sal angs bring vir julle.', 'AFRNLV'),
(27, 28, 20, 'Julle sal nêrens kan wegkruip nie. Die bed wat julle gemaak het, is te kort om reguit daarop te lê. Die kombers is te smal om julle mee toe te maak.', 'AFRNLV'),
(27, 28, 21, 'Die Here sal skielik kom, met woede, soos Hy teen die Filistyne by Perasimberg gekom het, en teen die Amoriete by Gibeon. Hy sal kom om ’n vreemde, ’n ongewone ding te doen: Hy kom om sy eie volk te vernietig!', 'AFRNLV'),
(27, 28, 22, 'Hou op spot sodat julle straf nie nog groter is nie! Die oppermagtige Here, die Almagtige, het dit duidelik gemaak dat Hy julle land gaan verwoes.', 'AFRNLV'),
(27, 28, 23, 'Luister na my. Luister terwyl ek by julle pleit!', 'AFRNLV'),
(27, 28, 24, 'Hou ’n boer aan met ploeg sonder om ooit te saai? Hou hy aan om grond te bewerk sonder om ooit te plant?', 'AFRNLV'),
(27, 28, 25, 'As hy grond gelyk gemaak het, saai hy mos swartkomyn en komyn, koring, gars en spelt, elkeen in sy eie akker.', 'AFRNLV'),
(27, 28, 26, 'Boere weet wat om te doen, God het hulle geleer hoe om dit te doen.', 'AFRNLV'),
(27, 28, 27, 'Hulle oes ook nie alles op dieselfde manier nie. Hulle dors nie swartkomyn met ’n slee, of komyn met wawiele nie. Swartkomyn en komyn word met ’n stok uitgeslaan.', 'AFRNLV'),
(27, 28, 28, 'Graan word gemaal vir brood. Daarom moet ’n mens nie aanhou om dit te slaan nie. Hulle dors dit met wawiele, maar verpoeier dit nie.', 'AFRNLV'),
(27, 28, 29, 'Die Here, die Almagtige, is ’n goeie onderwyser. Hy gee die boer groot wysheid.', 'AFRNLV'),
(27, 29, 1, '“Verwoesting wag vir Ariël, Ariël, die Dawidstad. Jaar na jaar hou julle die feeste.', 'AFRNLV'),
(27, 29, 2, 'Maar Ek bring ramp na ramp oor jou. Hulle sal baie oor jou huil. Want Jerusalem sal word soos sy naam beduie: ’n altaar vol bloed.', 'AFRNLV'),
(27, 29, 3, 'Ek sal jou vyand word. Ek sal Jerusalem omsingel en sy mure aanval. Ek sal beleëringswalle bou teen die mure en dit vernietig.', 'AFRNLV'),
(27, 29, 4, 'Jou stem sal wees soos die gefluister van ’n spook wat uit die aarde kom, uit die stof waar jy begrawe lê.', 'AFRNLV'),
(27, 29, 5, '“Maar skielik sal die genadelose vyande weggedryf word soos kaf voor die wind.', 'AFRNLV'),
(27, 29, 6, 'In ’n oomblik sal die Here die Almagtige, teen hulle kom met donderweer en aardbewings en groot geraas, met dwarrelwinde en storms en vuur wat alles verteer.', 'AFRNLV'),
(27, 29, 7, 'Al die nasies wat geveg het teen Jerusalem, sal soos ’n droom verdwyn! Die vyande wat haar mure aangeval het, sal verdwyn soos ’n visioen van die nag.', 'AFRNLV'),
(27, 29, 8, 'Honger mense droom van kos, maar is steeds honger wanneer hulle wakker skrik. Mense wat dors is, droom van water, maar bly dors as hulle wakker word. Op dieselfde manier sal jou vyande droom dat hulle Jerusalem oorwin. Maar dit sal nie gebeur nie.”', 'AFRNLV'),
(27, 29, 9, 'Is julle verbaas en verstom? Glo julle my nie? Gaan dan maar aan en sien niks. Julle is dronk, maar nie van wyn nie. Julle struikel, maar nie van bier nie!', 'AFRNLV'),
(27, 29, 10, 'Die Here het ’n diep slaap oor julle laat kom. Hy het die oë toegesluit van julle profete en sieners.', 'AFRNLV'),
(27, 29, 11, 'Die openbaring van toekomstige gebeure is ’n verseëlde boek vir hulle. As jy dit gee vir mense wat kan lees, sal hulle sê: “Ons kan dit nie lees nie, want die boek is verseël.”', 'AFRNLV'),
(27, 29, 12, 'En as jy dit vir mense gee wat nie kan lees nie, sal hulle antwoord: “Jammer, maar ons kan nie lees nie.”', 'AFRNLV'),
(27, 29, 13, 'So het die Here gesê: “Hierdie mense sê hulle behoort aan My. Hulle eer My met hulle monde, maar hulle harte is ver van My af. En hulle aanbidding bestaan uit niks meer as menslike opdragte en tradisies.', 'AFRNLV'),
(27, 29, 14, 'Daarom gaan Ek wonders doen onder hierdie mense. Ek wys hulle hoe dwaas menslike wysheid is en hoe die briljantste mense niks begryp nie.”', 'AFRNLV'),
(27, 29, 15, 'Verwoesting wag verseker vir hulle wat probeer om hulle planne vir die Here weg te steek. Hulle probeer om hulle dade in die donker weg te steek en sê: “Die Here kan nie sien wat ons doen nie!” Julle sê vir julleself: “Hy weet niks wat aangaan!”', 'AFRNLV'),
(27, 29, 16, 'Hoe onnosel is julle! Hy is die Pottebakker, en soveel groter as julle! Julle is maar net die potte wat Hy gemaak het! Kan die kleipot van die pottebakker sê: “Hy het ons nie gemaak nie”? Die kleipot kan tog nie vir die pottebakker sê: “Die pottebakker wat my gemaak het, weet niks!”', 'AFRNLV'),
(27, 29, 17, 'Baie gou, binne ’n kort tydjie, sal die wildernis van die Libanon verander in ’n vrugbare veld. En die vrugbare velde sal ’n lowerryke bos word.', 'AFRNLV'),
(27, 29, 18, 'Daardie dag sal dowe mense hoor hoe daar uit ’n boek gelees word, en blinde mense sal deur die somberheid en donkerte kan sien.', 'AFRNLV'),
(27, 29, 19, 'Nederige mense sal vol wees van blydskap wat van die Here af kom. Arm mense sal bly wees oor die Heilige van Israel.', 'AFRNLV'),
(27, 29, 20, 'Die mense wat ander geïntimideer en geteister het, sal weg wees. Almal wat komplotte gesmee het, sal doodgemaak wees.', 'AFRNLV'),
(27, 29, 21, 'Hulle wat onskuldiges skuldig bevind het met hulle valse getuienis, sal verdwyn. Die mense wat met ’n bedriegspul die reg omgedraai het en leuens vertel het om onskuldiges af te kraak, sal nie meer bestaan nie.', 'AFRNLV'),
(27, 29, 22, 'Dis hoekom die Here, wat vir Abraham gered het, vir die mense van Israel sê: “My volk sal nie bleek word van vrees nie. Hulle sal nie skaam wees nie.”', 'AFRNLV'),
(27, 29, 23, 'Wanneer hulle rondom hulle die baie kinders en seëninge sien wat Ek hulle gegee het, sal hulle die heiligheid erken van die Heilige van Israel. Hulle sal in ontsag opstaan voor die God van Israel.', 'AFRNLV'),
(27, 29, 24, 'Dan sal dié wat afgedwaal het, die waarheid glo. En hulle wat aanhoudend kla, sal hulle laat leer.', 'AFRNLV'),
(27, 30, 1, '“Verwoesting staan vas vir my opstandige kinders,” sê die Here. “Julle maak planne wat nie van My kom nie. Julle smee vennootskappe wat nie deur My geïnspireer is nie. Julle stapel sonde op sonde.', 'AFRNLV'),
(27, 30, 2, 'Sonder om My te raadpleeg gaan julle Egipte toe om hulp te soek. Julle stel julle vertroue in die farao. Hy moet julle beskerm!', 'AFRNLV'),
(27, 30, 3, 'Deur op die farao te vertrou, sal julle verneder word. Egipte gaan julle in die skande steek!', 'AFRNLV'),
(27, 30, 4, 'Alhoewel sy mag strek tot by Soan en Ganes,', 'AFRNLV'),
(27, 30, 5, 'sal julle teleurgesteld staan. Hy sal julle nie kan help nie. Egipte bring net skande en vernedering!”', 'AFRNLV'),
(27, 30, 6, '’n Aankondiging oor die diere in die Negev: Hulle bring skatte om te betaal vir die hulp van Egipte. Hulle donkies en kamele is gelaai met geskenke. Hulle reis deur ’n land vol swaarkry en gevaar. Hier kry jy leeus en slange en vlieënde drake. Hulle kom soek hulp by ’n volk wat nie kan help nie.', 'AFRNLV'),
(27, 30, 7, 'Egipte se beloftes is waardeloos! Ek noem hom die draak wat tot niks in staat is nie.', 'AFRNLV'),
(27, 30, 8, 'Gaan sit nou en skryf hierdie woorde neer oor Egipte. Dit sal vir altyd vertel van Israel se ongeloof.', 'AFRNLV'),
(27, 30, 9, 'Hierdie mense is koppige rebelle wat weier om hulle te steur aan die opdragte van die Here.', 'AFRNLV'),
(27, 30, 10, 'Hulle sê vir die sieners: “Bly stil, ons wil niks meer hoor van wat julle sien nie!” En vir die profete sê hulle: “Ons wil nie die waarheid hoor nie! Sê vir ons wat ons wil hoor, dat goeie dinge met ons gaan gebeur. Vertel vir ons leuens!', 'AFRNLV'),
(27, 30, 11, 'Vergeet van al die slegte dinge! Ons het meer as genoeg gehoor van die ‘Heilige van Israel’. Ons is moeg om te hoor wat Hy kwansuis vir ons wil sê!”', 'AFRNLV'),
(27, 30, 12, 'Daarom antwoord die Heilige van Israel self: “Julle het my waarskuwing geïgnoreer, en eerder vertrou op leuens en bedrog.', 'AFRNLV'),
(27, 30, 13, 'Daarom sal rampe skielik oor julle kom. Dit sal wees soos ’n muur wat oorhang en dreig om om te val. En dan skielik, onverwags, sal dit inmekaarstort.', 'AFRNLV'),
(27, 30, 14, 'Julle sal soos ’n kleipot stukkend breek. Julle sal so fyn gebreek word dat daar nie eers ’n stukkie sal oorbly wat groot genoeg is dat ’n mens ’n kooltjie daarop kan dra, of water van die put kan skep nie.”', 'AFRNLV'),
(27, 30, 15, 'So sê die oppermagtige Here, die Heilige van Israel: “Eers as julle na My draai en tot rus kom, sal julle gered word. Deur stil te raak en te vertrou, sal julle sterk word. Maar julle wou nie.', 'AFRNLV'),
(27, 30, 16, 'Julle het gesê: ‘Nee, ons hulp kom van Egipte. Hulle gee ons vinnige perde om mee te veg.’ Nou, dan sal julle vinnig ry. Maar julle agtervolgers sal vinniger wees!', 'AFRNLV'),
(27, 30, 17, 'Een van hulle sal duisend van julle jaag. En vyf van hulle sal julle almal laat wegvlug. Julle sal bly staan soos ’n enkele vlagpaal op ’n berg, soos ’n vaandel op ’n heuwel.”', 'AFRNLV'),
(27, 30, 18, 'Tog wag die Here gretig dat julle terugkom na Hom toe. Hy wil genade aan julle bewys. Die Here is ’n God wat regverdig is. Hy seën die mens wat op Hom vertrou vir hulp.', 'AFRNLV'),
(27, 30, 19, 'Volk van Sion, wat in Jerusalem woon, julle sal nie meer huil nie. Hy sal genade aan julle bewys as julle Hom vra om julle te help. Hy sal dadelik reageer as julle na Hom roep.', 'AFRNLV'),
(27, 30, 20, 'Die Here het jou brood van swaarkry laat eet en water van lyding laat drink. Maar Hy sal nog by jou wees om jou te leer. Jy sal Hom met jou eie oë sien, die Een wat jou leer.', 'AFRNLV'),
(27, 30, 21, 'Jy sal ’n stem hoor sê: “Hier is die regte pad. Draai om en loop hierlangs.”', 'AFRNLV'),
(27, 30, 22, 'Daardie dag sal jy al jou silwer afgode en goue beelde stukkend slaan. Jy sal hulle weggooi soos smerige klere. “Aaklig!” sal jy sê. “Weg daarmee!”', 'AFRNLV'),
(27, 30, 23, 'Dan sal die Here jou seën. Jy sal genoeg reën kry wanneer jy plant. Daar sal groot oeste wees en baie weiveld vir jou vee.', 'AFRNLV'),
(27, 30, 24, 'Die beeste en die donkies wat die grond omploeg, sal die beste graan vreet wat met graaf en gaffel gemeng is.', 'AFRNLV'),
(27, 30, 25, 'Daardie dag sal jou vyande vernietig word. Hulle torings sal omgegooi word. Daar sal strome waters wees wat van elke berg en heuwel af kom.', 'AFRNLV'),
(27, 30, 26, 'Die maan sal so skerp wees soos die son. En die son sal sewe keer helderder wees. Dit sal lyk soos die son van sewe dae. So sal dit wees die dag wanneer die Here sy volk begin genees en die seerplekke verbind waar Hy hulle geslaan het.', 'AFRNLV'),
(27, 30, 27, 'Kyk! Die Here kom uit die verte. Sy woede breek los, omring deur donker wolke soos rook. Sy lippe is vol wraak. Sy woorde verteer soos vuur.', 'AFRNLV'),
(27, 30, 28, 'Sy woede kom soos vloedwater oor sy vyand. Hy voer hulle weg en sif die trotse nasies. Hy gaan ’n toom aan hulle sit en hulle weglei om hulle te vernietig.', 'AFRNLV'),
(27, 30, 29, 'Maar julle sal sing, van blydskap soos wanneer julle feesvier. Julle sal so bly wees soos wanneer ’n fluitspeler ’n groep pelgrims begelei na Jerusalem, op pad na die berg van die Here, na die Rots van Israel.', 'AFRNLV'),
(27, 30, 30, 'En die Here sal roep met ’n magtige stem. Woedend sal Hy sy vyande platslaan. Hy sal hulle bykom met verterende vlamme, met ’n wolkbreuk, met donderstorms en reuse haelstene. Hy sal hulle vernietig.', 'AFRNLV'),
(27, 30, 31, 'Die stem van die Here sal Assirië verpletter. Met sy septer sal Hy hulle platslaan.', 'AFRNLV'),
(27, 30, 32, 'En wanneer Hy hulle slaan met sy roede, sal sy volk tydhou met musiek van simbale en liere. Die Here self sal teen hulle veg met sy magtige arm.', 'AFRNLV'),
(27, 30, 33, 'Die brandoond is lankal klaar vir die Assiriese koning. ’n Groot hoop hout is reggesit daarvoor. Die asem van die Here sal dit aan die brand steek soos die vuur van ’n vulkaan.', 'AFRNLV'),
(27, 31, 1, 'Verwoesting wag verseker vir enigeen wat na Egipte kyk vir hulp. Hulle vertrou op Egipte met sy baie perde en sterk ruiters. Pleks dat hulle vertrou op die Heilige van Israel. Pleks dat hulle vra wat Hy wil hê.', 'AFRNLV'),
(27, 31, 2, 'In sy groot wysheid stuur Hy rampe. Hy verander nie van gedagte nie. Hy tree op teen die volk wat bose dinge doen en verpletter ook hulle bondgenote.', 'AFRNLV'),
(27, 31, 3, 'Want hierdie Egiptenaars is maar net mense. Hulle is nie God nie! Hulle perde is maar net van vleis. Hulle is nie gees nie! As die Here sy hand uitsteek, val sowel helper as die een wat gehelp word. Saam sal hulle sterf.', 'AFRNLV'),
(27, 31, 4, 'Maar die Here het vir my gesê: “’n Leeu, ’n jong leeu lê by sy prooi. Hy steur hom nie aan die veewagters, aan hulle geskreeu en geraas nie. Hy hou aan met vreet. Net so sal die Here, die Almagtige, kom wanneer Hy veg op Sionsberg.', 'AFRNLV'),
(27, 31, 5, 'Die Here, die Almagtige, sal oor Jerusalem waak soos ’n voël sy nes beskerm. Hy sal dit beskerm en so die stad red. Hy sal daarby verbygaan en dit red.”', 'AFRNLV'),
(27, 31, 6, 'Daarom, Israeliete, kom terug na Hom toe, al het julle Hom verraai.', 'AFRNLV'),
(27, 31, 7, 'Daardie dag sal elkeen van julle sy silwer afgode en goue beelde weggooi, die afgode wat julle met julle sondige hande gemaak het.', 'AFRNLV'),
(27, 31, 8, '“Die Assiriërs sal vernietig word, maar nie deur die swaard van mense nie. Die swaard van God sal hulle tref, en hulle sal paniekbevange wegvlug. Hulle jong soldate sal gevang word en slawe gemaak word.', 'AFRNLV'),
(27, 31, 9, 'Selfs hulle bevelvoerders sal van angs rondhardloop. Hulle sal vlug as hulle die vlae sien aankom,” sê die Here wie se vlam helder brand op die altaar in Jerusalem.', 'AFRNLV'),
(27, 32, 1, 'Kyk, daar kom ’n koning wat regverdig sal wees! En leiers sal eerlik oor die volk regeer.', 'AFRNLV'),
(27, 32, 2, 'Hy sal Israel beskerm teen die wind en die storm. Hy sal hulle verfris soos ’n rivier in die woestyn en soos die koel skaduwee van ’n groot rots in ’n verlate land.', 'AFRNLV'),
(27, 32, 3, 'Dan sal almal wat kan sien, God raaksien. En almal wat kan hoor, sal na sy stem luister.', 'AFRNLV'),
(27, 32, 4, 'Selfs die heethoofdiges onder hulle sal kalm raak en verstaan. Die mense wat onseker hakkel, sal gemaklik kan praat.', 'AFRNLV'),
(27, 32, 5, '’n Dwaas sal nie meer as eerbaar beskou word nie, en ’n skurk sal nie meer gerespekteer word nie.', 'AFRNLV'),
(27, 32, 6, 'Almal sal dwase raaksien vir wat hulle is. Hulle versprei liegstories oor die Here. Hulle steel honger mense se kos. Hulle gee nie water vir mense wat dors is nie.', 'AFRNLV'),
(27, 32, 7, 'Die skelmstreke van skurke sal onthul word. So ook al die liegstories wat hulle vertel het om arm mense in die howe te verdruk.', 'AFRNLV'),
(27, 32, 8, 'Maar eerbare mense het eerbare planne. Hulle sal eerbaar behandel word.', 'AFRNLV'),
(27, 32, 9, 'Luister, vroue wat selfvoldaan lewe. Luister na my, julle wat so selfversekerd is!', 'AFRNLV'),
(27, 32, 10, 'Binnekort, oor bietjie meer as ’n jaar, sal julle wat nou so sorgeloos is skielik iets hê om oor te bewe. Want julle vrugte-oes sal vergaan. Daar sal geen oes wees nie.', 'AFRNLV'),
(27, 32, 11, 'Bewe, onbesorgde vroue. Raak ontslae van julle onbesorgdheid. Trek uit julle mooi klere. Dra klere van sak oor julle smart.', 'AFRNLV'),
(27, 32, 12, 'Slaan op julle borste van smart. Want julle oorvloedige plase is een van die dae daarmee heen. So ook julle vrugbare wingerde.', 'AFRNLV'),
(27, 32, 13, 'Want julle land sal oorgroei word met dorings en dissels. Julle vrolike huise en gelukkige stede sal weg wees.', 'AFRNLV'),
(27, 32, 14, 'Die paleis en die stad sal verlate lê. Besige dorpe sal leeg wees. Troppe donkies en bokke sal op die heuwels wei waar julle uitkyktorings eers gestaan het.', 'AFRNLV'),
(27, 32, 15, 'Dit sal so bly totdat die Gees uit die hemel oor ons uitgestort word. Dan word die woestyn ’n vrugbare veld. En die vrugbare veld word ’n welige woud.', 'AFRNLV'),
(27, 32, 16, 'Regverdigheid sal in die woestyn heers, en geregtigheid in die vrugbare veld.', 'AFRNLV'),
(27, 32, 17, 'Reg sal veroorsaak dat daar vrede sal wees. En geregtigheid sal veroorsaak dat almal rustig en veilig sal bly.', 'AFRNLV'),
(27, 32, 18, 'My volk sal veilig bly, rustig in hulle huise. Hulle sal vrede hê.', 'AFRNLV'),
(27, 32, 19, 'Ook al vernietig hael die woud en word die stad platgevee,', 'AFRNLV'),
(27, 32, 20, 'met julle sal dit geseënd gaan. Waar julle ook al saai, sal goeie oeste volg. Julle beeste en donkies sal die wêreld vol wei.', 'AFRNLV'),
(27, 33, 1, 'Die verwoesting is vir jou, verwoester wat self nie verwoes is nie. Ellende wag vir jou, verraaier wat self nie verraai is nie! Wanneer jy opgehou het om te verwoes, sal jy self verwoes word. Wanneer jy ophou om te verraai, sal jy self verraai word.', 'AFRNLV'),
(27, 33, 2, 'Here, wees ons genadig! Ons wag op U! Wees elke dag ons krag, ons redding in tye van nood.', 'AFRNLV'),
(27, 33, 3, 'Die vyand vlug wanneer hulle u stem hoor. Wanneer U opstaan, vlug die volke.', 'AFRNLV'),
(27, 33, 4, 'Wat julle vir julleself versamel het, sal verorber word soos sprinkane daarop toesak. Soos ’n swerm sprinkane sal Israel daarop toesak.', 'AFRNLV'),
(27, 33, 5, 'Die Here is hoog verhewe. Hy woon in die hemel. Hy sal Jerusalem met reg en geregtigheid vul.', 'AFRNLV'),
(27, 33, 6, 'Lewenslank is Hy jou vaste fondament, ’n ryke voorraad van redding, wysheid en kennis. As jy die Here dien, sal jy al hierdie skatte kry.', 'AFRNLV'),
(27, 33, 7, 'Jou ambassadeurs huil van teleurstelling, want Assirië het jou versoek vir vrede summier verwerp.', 'AFRNLV'),
(27, 33, 8, 'Jou weë is verlate. Niemand reis op die paaie nie. Assirië het hulle ooreenkoms met jou verbreek en gee niks om vir die beloftes wat hulle voor getuies gemaak het nie. Hulle het respek vir niemand nie.', 'AFRNLV'),
(27, 33, 9, 'Die hele land huil en vergaan. Die Libanonberge verwelk. Die Saronvlakte is soos ’n woestyn. Die bome in Basan en Karmel staan kaal.', 'AFRNLV'),
(27, 33, 10, '“Nou sal Ek opstaan,” sê die Here. “Nou staan Ek op en laat my mag geld.', 'AFRNLV'),
(27, 33, 11, 'Wat julle voortbring, is kaf en julle gee geboorte aan strooi. Julle asem is soos vuur wat julleself verteer.', 'AFRNLV'),
(27, 33, 12, 'Jou mense sal soos kalk verbrand word. Soos afgekapte doringbosse sal hulle verbrand word.', 'AFRNLV'),
(27, 33, 13, '“Luister na wat Ek gedoen het, julle nasies wat daar ver is. En julle hier naby, erken my mag.”', 'AFRNLV'),
(27, 33, 14, 'Die sondaars in Sion bewe van vrees. Die goddeloses is vol angs: “Wie van ons kan dit uithou in ’n verterende vuur? Wie van ons kan uithou in ’n vuur wat aanhou brand?”', 'AFRNLV'),
(27, 33, 15, 'Net mense wat reg lewe en sê wat reg is, wat weier om deur bedrieëry wins te maak, wat wegbly van omkopery, wat nie luister na moordplanne nie en hulle oë toemaak vir die beplanning van misdade.', 'AFRNLV'),
(27, 33, 16, 'Sulke mense sal veilig wees. Die rotsvesting beskerm hulle. Hulle sal altyd kos en water in oorvloed hê.', 'AFRNLV'),
(27, 33, 17, 'Daar kom ’n tyd dat jy self die koning sal sien in al sy glorie. Jy sal ’n land sien wat strek tot in die verte.', 'AFRNLV'),
(27, 33, 18, 'Jy sal dan terugdink aan die tyd van angs: “Waar is die een wat ons getel het? Waar is die een wat buit moes weeg? Waar is die een wat ons torings moes opskryf?”', 'AFRNLV'),
(27, 33, 19, 'Hierdie gewelddadige mense sal skielik weg wees, daardie mense met ’n vreemde, onverstaanbare taal.', 'AFRNLV'),
(27, 33, 20, 'Jerusalem sal die plek van aanbidding en feeste wees. Jerusalem sal ’n veilige plek wees waar jou tent nie verskuif sal word en sy tentpenne nie uitgetrek sal word of enige van sy toue sal breek nie.', 'AFRNLV'),
(27, 33, 21, 'Daar sal die Here jou magtige Beskermer wees. Hy sal soos ’n wye rivier wees waarop geen vyand kan oorvaar teen jou nie.', 'AFRNLV'),
(27, 33, 22, 'Want die Here is ons Regter. Die Here is ons Regeerder. Die Here is ons Koning. Hy is die een wat ons sal red.', 'AFRNLV'),
(27, 33, 23, 'Die vyand se skeepstoue hang slap. Die maste staan nie regop nie. Die seile is nie gespan nie. God se volk verdeel die oorvloedige buit. Selfs mense wat verlam is, kry genoeg.', 'AFRNLV'),
(27, 33, 24, 'Die mense van Israel sal nooit weer sê: “Ek is hulpeloos en siek” nie, want die sonde van mense is vergewe.', 'AFRNLV'),
(27, 34, 1, 'Kom hier en luister, nasies van die aarde! Laat die wêreld en alles daarop hoor wat ek sê.', 'AFRNLV'),
(27, 34, 2, 'Want die Here is kwaad vir die nasies. Sy woede is teen al hulle soldate gerig. Hy sal hulle heeltemal vernietig, Hy sal sorg dat hulle geslag word.', 'AFRNLV'),
(27, 34, 3, 'Hulle dooies sal nie begrawe word nie. Die stank van die lyke sal die hele land vol wees. Die berge sal deurdrenk wees van hulle bloed.', 'AFRNLV'),
(27, 34, 4, 'Die hemelliggame sal wegsmelt. Die hemel sal soos ’n boekrol toegerol word. Die sterre sal verdof en val soos verlepte blare van ’n wingerdstok, of ’n vyeboom wat verdroog.', 'AFRNLV'),
(27, 34, 5, 'Wanneer my hemelse swaard die nasies se bloed laat vloei, kyk dan mooi, dan sal dit afkom op Edom, die volk wat Ek heeltemal uitroei wanneer Ek hom straf.', 'AFRNLV'),
(27, 34, 6, 'Die swaard van die Here is deurdrenk van bloed. Dit is vol vet asof Hy lammers, bokramme en skaapramme geslag het om ’n offer te bring. Ja, die Here bring ’n groot offer in Bosra. Hy rig ’n groot slagting aan in Edom.', 'AFRNLV'),
(27, 34, 7, 'Die sterkstes en die oues en die jonges sal doodgaan. Die land is deurdrenk van bloed. Die grond is deurtrek van vet.', 'AFRNLV'),
(27, 34, 8, 'Want dit is die dag van die Here se wraak, die jaar van vergelding ter wille van Israel.', 'AFRNLV'),
(27, 34, 9, 'Die riviere van Edom sal gevul word met teer, die grond oortrek met swael en die land met pik oordek.', 'AFRNLV'),
(27, 34, 10, 'Hierdie oordeel oor Edom sal nooit eindig nie. Die land sal verlate lê van geslag tot geslag. Niemand sal meer daar deurtrek nie.', 'AFRNLV'),
(27, 34, 11, 'Die land sal die blyplek wees van woestynuile en kraaie. Want God bring verwarring oor Edom en verwoes die land.', 'AFRNLV'),
(27, 34, 12, 'Die land sal genoem word die Land van Niks, en sy leiers sal verdwyn.', 'AFRNLV'),
(27, 34, 13, 'Dorings sal die paleise oorgroei, brandnetels en dissels sy forte. Die ruïnes sal ’n blyplek word vir jakkalse en volstruise.', 'AFRNLV'),
(27, 34, 14, 'Wildehonde en hiënas kry mekaar daar. Wildsbokke roep na mekaar. Die naggees sal daar bly om ’n rusplek te vind.', 'AFRNLV'),
(27, 34, 15, 'Die uil maak daar nes en lê haar eiers. Sy broei haar kleintjies uit en beskerm hulle daar. Ook die aasvoëls kom om daar te paar.', 'AFRNLV'),
(27, 34, 16, 'Kyk gerus in die boek van die Here, en lees wat Hy gaan doen: Nie een van die voëls of diere sal ontbreek nie. En nie een sal wees sonder ’n maat nie. Want die Here het dit belowe. Sy Gees sal dit alles waar laat word.', 'AFRNLV'),
(27, 34, 17, 'Hy het self die land opgemeet en verdeel. Hy het dit bemaak aan hierdie diere. Hulle sal dit vir altyd besit, van geslag tot geslag.', 'AFRNLV'),
(27, 35, 1, 'Die droë woestyn sal bly wees. Die dor plekke sal vol blomme wees.', 'AFRNLV'),
(27, 35, 2, 'Ja, daar sal ’n oorvloed wees van blomme, en ’n gejuig en gesing! Die woestyne sal groen word soos die Libanonberge, so mooi soos die weivelde van Karmelberg en die vlaktes van Saron. Daar sal die Here sy heerlikheid ten toon stel, en die grootsheid van ons God.', 'AFRNLV'),
(27, 35, 3, 'Versterk dié wat moeg geword het. Bemoedig dié wat wil neerslaan.', 'AFRNLV'),
(27, 35, 4, 'Sê vir dié wat bang is: “Wees sterk en moenie bang wees nie. Want julle God kom om wraak te neem, om julle vyande te straf en om julle te red!”', 'AFRNLV'),
(27, 35, 5, 'Wanneer Hy kom, laat Hy blindes sien en dowes hoor.', 'AFRNLV'),
(27, 35, 6, 'Lam mense sal rondspring soos bokke, en mense wat nie kon praat nie, sal van vreugde sing! Fonteine sal in die wildernis ontspring en strome water sal die woestyn natlei.', 'AFRNLV'),
(27, 35, 7, 'Die droë grond sal ’n poel water word, die dorstige land borrelende fonteine. Waar daar eers net blyplek was vir woestynjakkalse, sal daar nou gras, riet en bossies groei.', 'AFRNLV'),
(27, 35, 8, 'Deur die woestyn sal nou ’n grootpad loop. Die pad sal genoem word: die Heilige Weg. Mense wie se harte boos is, sal nie daarop reis nie. Dit sal net oop wees vir mense wat op God se pad loop. Dwase sal nie daar kom nie.', 'AFRNLV'),
(27, 35, 9, 'Langs die pad sal leeus nie skuil nie. Daar sal geen roofdiere wees nie. Net mense vir wie God gered het, sal op die pad loop.', 'AFRNLV'),
(27, 35, 10, 'Dié wat die Here vrygekoop het, sal terugkeer na Jerusalem. Hulle sal sing van blydskap, hulle sal vol vreugde wees, en ellende en smart sal verdwyn.', 'AFRNLV'),
(27, 36, 1, 'In die veertiende jaar van koning Hiskia se regering het koning Sanherib van Assirië al die versterkte stede van Juda aangeval en dit verower.', 'AFRNLV'),
(27, 36, 2, 'Toe het die koning van Assirië sy persoonlike verteenwoordiger met ’n groot leër uit Lakis gestuur om koning Hiskia in Jerusalem te konfronteer. Die Assiriërs was langs die kanaal wat water na die boonste dam lei, naby die pad waar klere gebleik is.', 'AFRNLV'),
(27, 36, 3, 'Hier is ’n lys van amptenare wat uitgegaan het om die verteenwoordiger te ontmoet: Eljakim seun van Gilkija was administrateur van die paleis, Sebna was die sekretaris van die hof en Joag seun van Asaf was die koning se historikus.', 'AFRNLV'),
(27, 36, 4, 'Die Assiriese koning se verteenwoordiger het hierdie boodskap vir koning Hiskia gestuur: “So sê die groot koning, Assirië se koning: Waarop vertrou julle dat julle so vol selfvertroue is?', 'AFRNLV'),
(27, 36, 5, 'Dink jy blote woorde kan militêre vaardigheid en mag vervang? Wie is jou bondgenote wat jou kan help, dat jy nou in opstand teen my gekom het?', 'AFRNLV'),
(27, 36, 6, 'Sal Egipte jou help? As jy op Egipte leun, vind jy uit dis soos om op ’n stok te leun wat onder jou gewig breek en jou hand deurboor. Die farao van Egipte is geheel en al onbetroubaar.', 'AFRNLV'),
(27, 36, 7, '“Miskien sê jy: ‘Ons vertrou op die Here ons God!’ Maar is Hy nie die Een wat deur koning Hiskia beledig is nie? Het Hiskia dan nie sy heiligdomme en altare omgegooi en almal in Juda verplig om net by die altaar hier in Jerusalem te aanbid nie?', 'AFRNLV'),
(27, 36, 8, '“Ek sê jou wat: My meester, die koning van Assirië, gaan met jou ’n weddenskap aan. As jy 2 000 ruiters in jou hele weermag kan kry, gee hy jou 2 000 perde om op te ry!', 'AFRNLV'),
(27, 36, 9, 'Hoe dink jy kan jy met jou klein weermag selfs die swakste afdeling van my meester se leër uitdaag? En tog vertrou jy op Egipte se hulp vir strydwaens en perde!', 'AFRNLV'),
(27, 36, 10, 'Wat meer is, dink jy ek het jou land binnegeval en beset sonder dat die Here my beveel het? Die Here self het vir my gesê: ‘Gaan en vernietig daardie land.’”', 'AFRNLV'),
(27, 36, 11, 'Daarop het Eljakim, Sebna en Joag vir die koning se verteenwoordiger gevra: “Praat asseblief tog met ons in Aramees. Ons verstaan dit goed. Moet asseblief nie in Hebreeus met ons praat nie, want die mense op die muur sal dit kan verstaan.”', 'AFRNLV'),
(27, 36, 12, 'Maar Sanherib se verteenwoordiger het geantwoord: “My meester wil hê elkeen in Jerusalem moet dit hoor, nie net julle nie. Hy wil hê hulle moet weet dat as julle nie oorgee nie, ons hierdie stad sal beleër. Die mense sal so honger en dors word dat hulle hulle eie ontlasting sal eet en hulle eie urine sal moet drink!”', 'AFRNLV'),
(27, 36, 13, 'Toe het hy regop gaan staan en in Hebreeus geskreeu sodat die manne op die muur dit duidelik kon hoor: “Luister na hierdie boodskap van die groot koning, Assirië se koning!', 'AFRNLV'),
(27, 36, 14, 'So sê die koning: Moenie dat koning Hiskia julle om die bos lei nie! Hy sal nooit in staat wees om julle te red nie.', 'AFRNLV'),
(27, 36, 15, 'Moenie dat Hiskia julle mislei om op die Here te vertrou nie. Hiskia sê: ‘Die Here sal ons red! Hierdie stad sal nooit in die hande van die koning van Assirië beland nie.’', 'AFRNLV'),
(27, 36, 16, '“Moenie na Hiskia luister nie! Hier is die voorwaardes wat die koning van Assirië bied: Maak vrede met my. Maak die hekke oop en kom uit. Dan sal ek toelaat dat elkeen van julle van sy eie wingerdstok en sy eie vyeboom eet en uit sy eie put water drink,', 'AFRNLV'),
(27, 36, 17, 'totdat ek kom om julle na ’n ander land te neem nes julle land. Dit is ’n land met ryk oeste van graan en wyn, volop brood en wingerde, ’n land van oorvloed.', 'AFRNLV'),
(27, 36, 18, '“Moenie dat Hiskia julle om die bos lei deur vir julle te sê: ‘Die Here sal ons red!’ nie. Het die gode van enige ander nasie al ooit hulle mense kon red van die koning van Assirië?', 'AFRNLV'),
(27, 36, 19, 'Wat het gebeur met die gode van Hamat en Arpad? En wat van die gode van Sefarwajim? Het hulle Samaria bevry uit my hand?', 'AFRNLV'),
(27, 36, 20, 'Watter god van enige nasie was al ooit in staat om sy volk te red uit die mag van die koning van Assirië? Noem net een! Wat laat julle dan dink dat die Here Jerusalem sal kan red!”', 'AFRNLV'),
(27, 36, 21, 'Maar die manne het stilgebly en niks geantwoord nie. Want die koning het die opdrag gegee: “Moet hulle nie antwoord nie.”', 'AFRNLV'),
(27, 36, 22, 'Daarna het Eljakim seun van Gilkija, die administrateur van die paleis, Sebna, die hof se sekretaris, en Joag seun van Asaf, die koninklike historikus, teruggegaan na Hiskia. Hulle het uit wanhoop hulle klere geskeur. Hulle het ingegaan om die koning te sien en hom vertel wat die Assiriese verteenwoordiger alles te sê gehad het.', 'AFRNLV'),
(27, 37, 1, 'Nadat koning Hiskia die verslag gehoor het, het hy sy klere geskeur en rouklere aangetrek. Hy het na die tempel van die Here gegaan om te bid.', 'AFRNLV'),
(27, 37, 2, 'Hy stuur toe Eljakim, die administrateur van die paleis, Sebna, die hof se sekretaris en die leierpriesters na die profeet Jesaja seun van Amos. Hulle het almal rouklere aangehad.', 'AFRNLV'),
(27, 37, 3, 'Hulle het vir Jesaja gesê: “So sê koning Hiskia: Dit is ’n dag waarop ons in die moeilikheid is. Ons is beledig en verneder. Ons is soos wanneer ’n kind gebore moet word, maar die ma het nie die krag daarvoor nie.', 'AFRNLV'),
(27, 37, 4, 'Miskien het die Here u God gehoor hoe die verteenwoordiger van die Assiriese koning die lewende God uitgetart het, en sal Hy hom straf oor sy woorde. Bid tog vir ons klein groepie wat nog oor is.”', 'AFRNLV'),
(27, 37, 5, 'Nadat koning Hiskia se amptenare die koning se boodskap aan Jesaja oorgedra het,', 'AFRNLV'),
(27, 37, 6, 'het die profeet geantwoord: “Sê vir julle meester: ‘So sê die Here: Moenie jou ontstel oor die godslasterlike woorde wat die Assiriese koning se boodskappers teen My geuiter het nie.', 'AFRNLV'),
(27, 37, 7, 'Luister! Ek gaan seker maak dat die koning ’n gerug kry uit Assirië sodat hy huis toe moet gaan. En Ek sal maak dat hy huis toe wil gaan. Daar sal Ek hom met ’n swaard laat doodmaak.’”', 'AFRNLV'),
(27, 37, 8, 'Intussen het die Assiriese verteenwoordiger Jerusalem verlaat en teruggegaan om by die koning te kom. Die koning is van Lakis af weg. Hy het Libna aangeval.', 'AFRNLV'),
(27, 37, 9, 'Kort daarna het koning Sanherib gehoor dat koning Tirhaka van Etiopië ’n groot mag gelei het om die Assiriërs te kom aanval. Voor die koning van Assirië vertrek het om die aanval af te weer, het hy hierdie boodskap na Hiskia in Jerusalem gestuur:', 'AFRNLV'),
(27, 37, 10, '“Hierdie boodskap is vir koning Hiskia van Juda: Moenie dat jou God op wie jy vertrou, jou om die bos lei met beloftes dat Jerusalem nie deur die koning van Assirië oorwin sal word nie.', 'AFRNLV'),
(27, 37, 11, 'Jy weet mos wat die konings van Assirië gedoen het in die een land na die ander. Hulle het almal platgeloop wat in hulle pad gestaan het. Sal jy dan gered word?', 'AFRNLV'),
(27, 37, 12, 'Het die gode van ander nasies hulle gered, nasies soos Gosan, Haran, Resef en die mense van Eden wat in Telassar was? Die vorige konings van Assirië het hulle almal uitgewis!', 'AFRNLV'),
(27, 37, 13, 'En wat het met die koning van Hamat en die koning van Arpad gebeur? Wat het gebeur met die konings van Sefarwajim, Hena en Awwa?”', 'AFRNLV'),
(27, 37, 14, 'Nadat Hiskia die briewe ontvang het en dit gelees het, het hy na die tempel van die Here gegaan. Hy het die briewe voor die Here oopgesprei.', 'AFRNLV'),
(27, 37, 15, 'Toe het hy hierdie gebed voor die Here gebid:', 'AFRNLV'),
(27, 37, 16, '“Here, Almagtige, God van Israel, u troon is tussen die magtige gerubs! U alleen is God oor al die koninkryke van die aarde. U alleen het die hemele en die aarde geskep.', 'AFRNLV'),
(27, 37, 17, 'Hoor tog, Here, luister tog! Open u oë, Here, en kyk! Luister hoe Sanherib die lewende God uitgetart het.', 'AFRNLV'),
(27, 37, 18, '“Dit is so, Here, dat die konings van Assirië al hierdie nasies en hulle lande verwoes het, net soos die boodskap sê.', 'AFRNLV'),
(27, 37, 19, '“Hulle het inderdaad die gode van hierdie nasies in die vuur gegooi en dit verbrand. Natuurlik kon die Assiriërs dit vernietig! Want dis nie gode nie, slegs beelde van hout en steen wat mense se hande gemaak het!', 'AFRNLV'),
(27, 37, 20, '“Here ons God, red ons tog uit sy hand. Dan sal al die koninkryke van die aarde weet dat U alleen, Here, God is.”', 'AFRNLV'),
(27, 37, 21, 'Jesaja seun van Amos het toe hierdie boodskap na Hiskia gestuur: “So sê die Here, die God van Israel: Dis my antwoord op jou gebed oor koning Sanherib van Assirië.', 'AFRNLV'),
(27, 37, 22, 'Dit is die boodskap wat die Here oor Sanherib sê: “Die jong meisie van Sion sien neer op jou. Sy lag oor jou. Die dogter van Jerusalem spot, sy skud haar kop as jy weghardloop.', 'AFRNLV'),
(27, 37, 23, 'Vir wie dink jy het jy beledig en bespot? Teen wie het jy jou stem verhef? En na wie het jy ewe hoogmoedig neerhalend verwys? Dit was die Heilige van Israel!', 'AFRNLV'),
(27, 37, 24, 'Deur jou boodskappers het jy met die Here gespot. Jy het gesê: ‘Met my baie strydwaens het ek die hoogste berge oorwin, ja, selfs die hoogste pieke van die Libanon. Ek het sy hoogste seders en sy mooiste sipresse afgekap. Ek het tot in die verste uithoeke en die diepste woude gegaan.', 'AFRNLV'),
(27, 37, 25, 'Ek het putte gegrawe in talle veraf lande. En ek het my verfris met hulle water. Ek het selfs die riviere van Egipte drooggelê sodat my soldate daar kon deurtrek!’', 'AFRNLV'),
(27, 37, 26, '“Het jy dan nie geluister nie? Dit was Ék, die Here, wat so besluit het, lank gelede al. Lank terug het Ek beplan wat Ek nou laat gebeur: dat jy versterkte stede verwoes en in puinhope verander.', 'AFRNLV'),
(27, 37, 27, 'Dis hoekom hulle inwoners so magteloos was. Daarom was hulle maklike prooi vir jou. Hulle is so hulpeloos soos die gras, hulle vertrap so maklik soos groen spruite. Hulle is soos gras op ’n huis se dak wat maklik deur die son verskroei word.', 'AFRNLV'),
(27, 37, 28, '“Ek ken jou baie goed. Ek weet of jy sit of gaan of kom. Ek weet ook hoe jy teen My tekere gegaan het.', 'AFRNLV'),
(27, 37, 29, 'Oor jou arrogansie teen My, wat Ek self gehoor het, sit Ek ’n haak deur jou neus. Ek sit ’n stang tussen jou tande. Ek laat jou teruggaan op die pad waarlangs jy gekom het.', 'AFRNLV'),
(27, 37, 30, '“Hiskia, vir jou gee Ek die volgende teken: “Hier is die bewys dat die Here hierdie stad sal bewaar: “Vanjaar sal julle eet wat vanself opkom. Volgende jaar sal julle eet wat vanself opkom. Maar in die derde jaar sal julle saai en oes. Julle sal wingerde bewerk en druiwe eet.', 'AFRNLV'),
(27, 37, 31, 'Dié in Juda wat die beleg oorleef het, sal weer wortelskiet en vrugte dra.', 'AFRNLV'),
(27, 37, 32, 'Want uit Jerusalem sal ’n oorblyfsel kom en uit Sionsberg ’n groep oorlewendes. Die ywer van die Here, die Almagtige, sal daarvoor sorg.', 'AFRNLV'),
(27, 37, 33, '“So sê die Here oor die koning van Assirië: “‘Hy sal nie in hierdie stad inkom om ’n pyl af te skiet nie. Hy sal nie skilde teen die stad gebruik of beleëringswalle daarteen opgooi nie.', 'AFRNLV'),
(27, 37, 34, 'Met die pad waarlangs hy gekom het, sal hy teruggaan en nie die stad binnekom nie.’ Dit sê die Here.', 'AFRNLV'),
(27, 37, 35, '‘Hierdie stad sal Ek beskerm en dit red ter wille van my eer en ter wille van my dienaar Dawid.’”', 'AFRNLV'),
(27, 37, 36, 'Daardie nag het die engel van die Here na die Assiriese kamp toe ge-gaan. Hy het 185 000 Assiriese soldate doodgemaak. Toe die Assiriërs die môre vroeg opstaan, was daar oral net lyke!', 'AFRNLV'),
(27, 37, 37, 'Toe het koning Sanherib van Assirië kamp opgeslaan. Hy het teruggegaan na Nineve toe en daar gebly.', 'AFRNLV'),
(27, 37, 38, 'Eendag terwyl hy in die tempel van sy god Nisrok aanbid het, het sy seuns Adrammelek en Sareser hom met hulle swaarde vermoor. Hulle het na Ararat toe gevlug. ’n Ander seun, Esarhaddon, het die volgende koning van Assirië geword.', 'AFRNLV'),
(27, 38, 1, 'Omtrent daardie selfde tyd het Hiskia dodelik siek geword. Die profeet Jesaja seun van Amos het hom gaan besoek. Hy gee toe vir die koning hierdie boodskap: “So sê die Here: Kry jou sake in orde, want jy gaan sterf. Jy sal nie van hierdie siekte herstel nie.”', 'AFRNLV'),
(27, 38, 2, 'Toe Hiskia dit hoor, het hy sy gesig na die muur toe gedraai. Hy het tot die Here gebid:', 'AFRNLV'),
(27, 38, 3, '“Here, onthou hoe ek altyd probeer het om aan U getrou te bly. Ek het probeer doen wat goed is.” Toe het hy bitterlik gehuil.', 'AFRNLV'),
(27, 38, 4, 'Toe het hierdie boodskap van die Here na Jesaja gekom:', 'AFRNLV'),
(27, 38, 5, '“Gaan terug na Hiskia toe en sê vir hom: Dis wat die Here, die God van jou voorouer Dawid sê: Ek het jou gebed verhoor. Ek het jou trane gesien. Ek voeg vyftien jaar by jou lewe.', 'AFRNLV'),
(27, 38, 6, 'En Ek sal jou en hierdie stad uit die mag van die koning van Assirië red. Ek sal hierdie stad beskerm.', 'AFRNLV'),
(27, 38, 7, '“En dit sal die teken wees wat die Here vir jou gee om te bewys dat Hy sal doen wat Hy belowe het:', 'AFRNLV'),
(27, 38, 8, 'Ek sal sorg dat die son se skaduwee tien trappe op Agas se sonwyser terugskuif!” Die skaduwee op die sonwyser het toe tien trappe teruggeskuif.', 'AFRNLV'),
(27, 38, 9, 'Ná koning Hiskia herstel en gesond geword het, het hy hierdie gedig oor sy ervaring geskryf:', 'AFRNLV'),
(27, 38, 10, 'Ek het gesê: “Moet ek doodgaan in die fleur van my lewe? Moet my beste jare gesteel word?”', 'AFRNLV'),
(27, 38, 11, 'Ek het gesê: “Ek sal nooit weer die Here God sien in die land van die lewendes nie. Ek sal nooit weer my vriende sien wat in hierdie wêreld leef nie.', 'AFRNLV'),
(27, 38, 12, 'My lewe is weggeblaas soos ’n herder se tent in ’n storm. Dis kortgeknip soos wanneer ’n wewer ’n stuk materiaal afsny. Skielik het U my lewe laat verbygaan.', 'AFRNLV'),
(27, 38, 13, 'Heelnag lank het ek geduldig op U gewag. Maar ek is uitmekaargeskeur soos deur leeus. Skielik het U my lewe laat verbygaan.', 'AFRNLV'),
(27, 38, 14, 'Ek was deurmekaar en het soos ’n voël geklink, soos ’n duif wat kla. My oë het moeg geword soos ek opgekyk het na die hemel toe vir hulp. Ek is in die moeilikheid, Here. Help my!”', 'AFRNLV'),
(27, 38, 15, 'Maar wat kon ek sê? Die Here het met my gepraat. Hy het dit alles gedoen. Nou sal ek my hele lewe lank nederig wees oor wat ek moes verduur het.', 'AFRNLV'),
(27, 38, 16, 'Here, u dissipline is goed, want dit lei tot lewe en gesondheid. U het my gesondheid teruggegee en my toegelaat om te lewe!', 'AFRNLV'),
(27, 38, 17, 'Ja, dit was vir my goed om al hierdie angs te ervaar, want U het my gered van die dood. U het al my sondes vergewe.', 'AFRNLV'),
(27, 38, 18, 'Want in die graf kan niemand U prys nie. Dooies kan nie u lof verkondig nie. Dié wat gesterf het, kan nie hoop op u trou nie.', 'AFRNLV'),
(27, 38, 19, 'Net die lewendes kan U loof, soos ek vandag doen. Vaders moet hulle kinders van u getrouheid vertel.', 'AFRNLV'),
(27, 38, 20, 'Die Here is my redder! Met musiekinstrumente sal ons elke dag van ons lewe u lof besing in die tempel van die Here.', 'AFRNLV'),
(27, 38, 21, 'Jesaja het toe gesê: “Bring ’n vyekoek, sit dit op die sweer, en hy sal gesond word.”', 'AFRNLV'),
(27, 38, 22, 'Hiskia het gevra: “Watter teken sal bewys dat ek weer na die tempel van die Here toe sal gaan?”', 'AFRNLV'),
(27, 39, 1, 'Kort hierna het Merodak-Baladan, die koning van Babel en seun van Baladan, sy beste wense en ’n geskenk na Hiskia toe gestuur. Hy het gehoor dat Hiskia baie siek was, en gesond geword het.', 'AFRNLV'),
(27, 39, 2, 'Hiskia het die Babiloniese afgevaardigdes opgewonde verwelkom. Hy het ook vir hulle alles gewys wat hy in sy skatkamers gehad het — die silwer en goud, kruie en geurige olie. Hy het ook vir hulle sy wapenkamer en al sy skatte gaan wys. Daar was niks in sy paleis of in sy koninkryk wat Hiskia nie vir hulle gewys het nie.', 'AFRNLV'),
(27, 39, 3, 'Hierna het die profeet Jesaja na koning Hiskia gekom en vir hom gevra: “Wat wou hierdie mense gehad het? Waarvandaan het hulle gekom?” Hiskia het geantwoord: “Hulle het van die verafgeleë land Babel na my toe gekom.”', 'AFRNLV'),
(27, 39, 4, '“Wat het hulle in jou paleis gesien?” vra Jesaja. “Hulle het alles gesien,” het Hiskia geantwoord. “Ek het hulle alles gewys wat ek besit, al my skatte.”', 'AFRNLV'),
(27, 39, 5, 'Toe het Jesaja vir Hiskia gesê: “Luister na hierdie boodskap van die Here, die Almagtige:', 'AFRNLV'),
(27, 39, 6, '‘Die tyd kom dat alles wat jy het, al die skatte wat jou voorouers opgegaar het, na Babel weggedra sal word. Niks sal daarvan oorbly nie,’ sê die Here.', 'AFRNLV'),
(27, 39, 7, '“‘Van jou seuns sal ook weggeneem word in ballingskap. Hulle sal ontman word sodat hulle in die paleis van die koning van Babel kan dien.’”', 'AFRNLV'),
(27, 39, 8, 'Toe het Hiskia vir Jesaja gesê: “Hierdie boodskap wat jy vir my van die Here af gebring het, is goed.” Want intussen het Hiskia by homself gedink: “Ten minste sal daar vrede en voorspoed in mý tyd wees!”', 'AFRNLV'),
(27, 40, 1, '“Troos, troos my volk,” sê julle God.', 'AFRNLV'),
(27, 40, 2, '“Praat sag met Jerusalem. Sê vir hom sy hartseerdae is verby. Sy sondes is vergewe. Die Here het hom klaar gestraf vir al sy sondes.”', 'AFRNLV'),
(27, 40, 3, 'Luister! Ek hoor die stem van iemand wat roep: “Bou ’n grootpad vir die Here deur die woestyn. Maak ’n reguit pad vir ons God deur die wildernis.', 'AFRNLV'),
(27, 40, 4, 'Vul die valleie op! Maak elke berg en heuwel gelyk, elke ruwe plek ’n gelykte, elke koppie ’n vlakte.', 'AFRNLV'),
(27, 40, 5, 'Dan sal die heerlikheid van die Here bekend word en alle mense sal dit sien. Die Here self het so gesê.”', 'AFRNLV'),
(27, 40, 6, '’n Stem sê: “Roep!” Ek het gevra: “Wat moet ek roep?” “Roep uit: Alle mense is soos gras. Hulle bekoorlikheid is soos blomme van die veld.', 'AFRNLV'),
(27, 40, 7, 'Gras verdor en blomme verwelk as die Here sy asem daaroor laat waai. So is dit ook met mense.', 'AFRNLV'),
(27, 40, 8, 'Gras verdor, blomme verwelk, maar die woord van God bly vir altyd.”', 'AFRNLV'),
(27, 40, 9, 'Boodskapper van goeie nuus, roep vir die tempelberg van die bergpieke af! Boodskapper van goeie tyding, roep hard vir Jerusalem! Moenie bang wees nie. Sê vir die stede van Juda: “Hier is jou God!”', 'AFRNLV'),
(27, 40, 10, 'Die oppermagtige Here kom met heerlike krag en regeer met mag. Kyk, Hy bring sy beloning saam. Dit is by Hom.', 'AFRNLV'),
(27, 40, 11, 'Hy versorg sy kudde soos ’n herder. Die lammers maak Hy bymekaar in sy arms, en dra hulle naby sy hart. Skaapooie met lammers versorg Hy.', 'AFRNLV'),
(27, 40, 12, 'Wie anders het die oseane in sy hand gehou? Wie het die hemel afgemeet met die breedte van sy hand? Wie het die grond van die aarde met ’n maatemmer gemeet, of het die berge en die heuwels met ’n skaal geweeg?', 'AFRNLV'),
(27, 40, 13, 'Wie kan die Gees van die Here advies gee? Wie weet genoeg om Hom raad te gee of Hom te leer?', 'AFRNLV'),
(27, 40, 14, 'Het die Here al ooit raad van ander nodig gehad? Het Hy nodig dat iemand Hom vertel wat die goeie is of wat die beste is?', 'AFRNLV'),
(27, 40, 15, 'Al die nasies van die wêreld is vir Hom soos ’n druppel in ’n emmer, soos stof op ’n skaal. Hy tel die eilande op asof hulle geen gewig het nie.', 'AFRNLV'),
(27, 40, 16, 'Die Libanon se hout is nie genoeg vir offers, en sy diere nie voldoende vir brandoffers nie.', 'AFRNLV'),
(27, 40, 17, 'Die nasies van die wêreld is vir Hom soos niks. In sy oë is hulle waardeloos, asof hulle nie bestaan nie.', 'AFRNLV'),
(27, 40, 18, 'Met wie kan julle God dan vergelyk? Met watter beeld sal julle Hom kan vergelyk?', 'AFRNLV'),
(27, 40, 19, 'Kan jy Hom vergelyk met die afgodsbeeld? Dis deur ’n vakman gemaak, ’n goudsmid het dit met goud oorgetrek en met silwerkettinkies versier.', 'AFRNLV'),
(27, 40, 20, 'Wie te arm is vir so ’n offer aan sy god, kies hout wat nie vrot nie en soek vir hom ’n bedrewe ambagsman om vir hom ’n beeld te maak wat nie omval nie.', 'AFRNLV'),
(27, 40, 21, 'Weet julle dan nie? Verstaan julle nie? Is dit dan nie in die begin aan julle vertel nie? Weet julle nie Wie die aarde gegrondves het nie?', 'AFRNLV'),
(27, 40, 22, 'God sit op sy troon bokant die hemelkoepel. Die mense op aarde lyk vir Hom soos sprinkane. Hy sprei die hemel uit soos ’n gordyn, Hy sprei dit oop soos ’n tent om in te woon.', 'AFRNLV'),
(27, 40, 23, 'Hy oordeel oor vername mense en verlaag regeerders van die wêreld asof hulle nie bestaan nie.', 'AFRNLV'),
(27, 40, 24, 'Hulle is skaars geplant, skaars gesaai, het skaars wortelgeskiet, of Hy blaas oor hulle en hulle verwelk en ’n stormwind waai hulle weg net soos kaf.', 'AFRNLV'),
(27, 40, 25, '“Met wie sal julle My vergelyk? Wie is my gelyke?” vra die Heilige Een.', 'AFRNLV'),
(27, 40, 26, 'Kyk op na die hemel. Wie het die sterre gemaak? Hy laat hulle soos ’n leërmag uitmarsjeer, die een ster na die ander, en roep elkeen by sy naam. Met sy groot krag en mag sorg Hy dat nie een wegraak of verdwaal nie.', 'AFRNLV'),
(27, 40, 27, 'Israel, hoe kan jy dan sê: “Die Here sien nie my moeilikheid raak nie”? Hoe kan jy beweer: “God weier om na my saak te luister”?', 'AFRNLV'),
(27, 40, 28, 'Het jy nog nooit gehoor of verstaan nie? Weet jy nie dat die Here van altyd af God is nie? Hy is die Skepper van die hele aarde. Hy word nie moeg of gedaan nie en niemand kan die dieptes van sy insig meet nie.', 'AFRNLV'),
(27, 40, 29, 'Hy gee krag aan dié wat moeg is. Hy maak die kragteloses sterk.', 'AFRNLV'),
(27, 40, 30, 'Selfs jongmense raak uitgeput en afgemat. Baie jongmense struikel en val.', 'AFRNLV'),
(27, 40, 31, 'Maar dié wat hulle hoop op die Here stel, sal hulle krag terugkry. Hulle vlieg hoog, soos arende. Hulle sal hardloop en nie moeg word nie. Hulle sal loop en nooit vermoeid word nie.', 'AFRNLV'),
(27, 41, 1, '“Bly stil en luister na My, eilande en kusgebiede. Laat die nasies hulle sterkste argumente kom stel. Laat die hof die saak uitmaak.', 'AFRNLV'),
(27, 41, 2, '“Wie het iemand uit die ooste wakker gemaak? Hy behaal heelpad oorwinning. Die Here gee nasies aan hom oor en onderwerp konings aan hom. Hy maak hulle tot stof met sy swaard. Sy boog maak van hulle kaf wat die wind wegwaai.', 'AFRNLV'),
(27, 41, 3, 'Ongehinderd agtervolg Hy hulle, al was hy nog nooit voorheen op dié pad nie.', 'AFRNLV'),
(27, 41, 4, 'Wie het sulke magtige dinge gedoen en die verloop van dinge van die begin af bepaal? Dit is Ek, die Here, die Eerste. Wanneer die laaste dinge gebeur, sal Ek, die Here, nog daar wees.”', 'AFRNLV'),
(27, 41, 5, 'Die eilande kyk toe in vrees, die aarde se eindes bewe. Hulle kom nader vir die geveg.', 'AFRNLV'),
(27, 41, 6, 'Hulle praat mekaar moed in en sê: “Wees sterk!”', 'AFRNLV'),
(27, 41, 7, 'Die werksmense maak gou nuwe gode. Die ambagsman jaag die goudsmid aan, en die een wat die metaal uitklop, help hom wat by die aambeeld werk. “Die smeewerk is goed!” sê hulle. Dan slaan hulle die beeld met spykers vas sodat dit nie omval nie!', 'AFRNLV'),
(27, 41, 8, '“Maar jy, Israel, my dienaar, jy is Jakob, wat Ek gekies het, afstammeling van Abraham, my vriend.', 'AFRNLV'),
(27, 41, 9, 'Jou het Ek teruggeroep vanaf die uithoeke van die aarde. Ek het gesê: ‘Jy is my dienaar,’ want Ek het jou gekies. Ek het jou nooit verwerp nie!', 'AFRNLV'),
(27, 41, 10, 'Moenie bang wees nie, want Ek is by jou. Moenie ontsteld word nie, want Ek is jou God. Ek maak jou sterk en wil jou help. Ek laat jou oorwin met my regterhand wat mense red.', 'AFRNLV'),
(27, 41, 11, '“Almal wat vir jou kwaad is, sal in die skande kom en verleë wees. Almal wat jou weerstaan, sal vergaan.', 'AFRNLV'),
(27, 41, 12, 'Jy sal jou vyande soek, maar hulle nêrens kry nie. Almal wat teen jou oorlog maak, sal soos niks wees!', 'AFRNLV'),
(27, 41, 13, 'Ek gryp jou regterhand vas. Ek is die Here jou God. En Ek sê vir jou: ‘Moenie bang wees nie. Ek is daar om jou te help!’', 'AFRNLV'),
(27, 41, 14, 'Moenie bang wees nie, nietige wurmpie, Jakob! Al is jy min, Israel, sal Ek jou help, sê die Here. Ek is die Een wat jou red, die Heilige van Israel.', 'AFRNLV'),
(27, 41, 15, 'Kyk, Ek maak jou soos ’n nuwe dorsslee met baie skerp tande. Jy sal die berge fynmaal, die heuwels tot kaf maak.', 'AFRNLV'),
(27, 41, 16, 'Jy sal hulle uitwan, en ’n wind sal hulle wegwaai. ’n Stormwind sal hulle verstrooi. Maar jy sal bly wees in die Here en roem in die Heilige van Israel.', 'AFRNLV'),
(27, 41, 17, '“Die armes en behoeftiges soek na water, maar kry niks. Hulle tonge bars van dors. Dan sal Ek, die Here, hulle verhoor. Ek, die God van Israel, sal hulle nie verlaat nie.', 'AFRNLV'),
(27, 41, 18, 'Ek sal riviere laat ontspring op die hoë bergpieke. Ek sal vir hulle fonteine gee in die valleie. Ek sal die woestyn in ’n poel water verander. Ek verander die droë, gebarste grond in fonteine.', 'AFRNLV'),
(27, 41, 19, 'Ek sal bome plant in die woestyn — seders, doringbome, mirte en olyfbome. Ek laat in die droë wêreld sipresse groei, ook platane en denne.', 'AFRNLV'),
(27, 41, 20, 'Almal sal hierdie wonderwerk sien gebeur. Hulle sal dan verstaan dat die Here dit gedoen het. Die Heilige van Israel het dit geskep.', 'AFRNLV'),
(27, 41, 21, '“Stel nou julle saak,” sê die Here. “Kom met julle beste argumente,” sê die Koning van Jakob.', 'AFRNLV'),
(27, 41, 22, '“Bring julle afgode om vir ons te vertel wat gaan gebeur. Sê vir ons wat voorheen gebeur het sodat ons kan oordeel of hulle die waarheid praat. Of vertel vir ons wat gaan gebeur.', 'AFRNLV'),
(27, 41, 23, 'Vertel vir ons wat die toekoms inhou sodat ons kan bepaal of julle gode is. Doen enigiets, goed of sleg. Dan sal ons verwonderd staan en bang vir julle word.', 'AFRNLV'),
(27, 41, 24, 'Maar kyk, julle is minder as niks en wat julle kan doen, is waardeloos. Mense wat julle as hulle gode kies, is net so veragtelik soos julle.', 'AFRNLV'),
(27, 41, 25, '“Ek het ’n leier laat opstaan wat uit die noorde kom. Ek roep hom uit die ooste op sy naam. Hy trap op leiers asof hulle modder is, soos ’n pottebakker wat klei trap.', 'AFRNLV'),
(27, 41, 26, '“Wie van julle het dit van die begin af gesê sodat ons dit kon weet, vantevore al sodat ons sou kon sê: ‘Hy was reg’? Niemand het dit geweet nie. Niemand het dit voorspel nie. Niemand het eers gehoor dat julle ’n woord daaroor sê nie.', 'AFRNLV'),
(27, 41, 27, 'Ek was die eerste wat vir die tempelberg gesê het: ‘Kyk, hier kom hulp vir jou!’ Ek het ’n boodskapper met goeie nuus na Jerusalem toe gestuur.', 'AFRNLV'),
(27, 41, 28, 'Nie een van die afgode het jou dit kon vertel nie. Toe Ek hulle vra, kon niemand ’n antwoord gee nie.', 'AFRNLV'),
(27, 41, 29, 'Hulle is almal vals! Wat hulle doen, beteken niks. Hulle is so leeg soos die wind.”', 'AFRNLV'),
(27, 42, 1, '“Kyk, hier is die dienaar wat Ek ondersteun. Hy is die een wat Ek gekies het en wat my guns geniet. Ek het my Gees op hom laat kom. Hy sal regspreek oor die nasies.', 'AFRNLV'),
(27, 42, 2, 'Hy sal nie roep of hard skree nie. Hy sal nie sy stem in die openbaar laat hoor nie.', 'AFRNLV'),
(27, 42, 3, 'Hy sal ’n geknakte riet nie verder afbreek nie. Mense wat dof brand soos ’n lamppit sal hy nie uitdoof nie. Hy sal in opregtheid reg laat geskied.', 'AFRNLV'),
(27, 42, 4, 'Hy sal nie moeg of moedeloos word nie, totdat reg en geregtigheid op aarde gevestig is. Selfs die kuslande en eilande wag vir sy opdragte.”', 'AFRNLV'),
(27, 42, 5, 'So sê God, die Here, wat die hemel gemaak en dit oopgespan het. Hy het die aarde gemaak en alles wat daarop is. Hy gee asem vir almal op aarde, lewe vir alles wat daarop beweeg.', 'AFRNLV'),
(27, 42, 6, '“Ek, die Here, het jou geroep om my reg te demonstreer. Ek sal jou hand vat en jou beskerm. Ek sluit deur jou ’n verbond met die volk. En jy sal ’n lig vir die nasies wees om hulle na My terug te lei.', 'AFRNLV'),
(27, 42, 7, 'Jy sal die oë van blinde mense oopmaak, gevangenes uit die tronk bevry, mense wat in die gevangenis sit, vrylaat.', 'AFRNLV'),
(27, 42, 8, '“Ek is die Here, dit is my Naam. My eer deel Ek met niemand anders nie. Die lof wat My toekom, deel Ek nie met afgode nie.', 'AFRNLV'),
(27, 42, 9, 'Alles wat Ek gesê het, het net so gebeur. En nou vertel Ek jou van nuwe dinge wat gaan gebeur. Voordat dit gebeur, vertel Ek dit reeds aan julle.”', 'AFRNLV'),
(27, 42, 10, 'Sing vir die Here ’n nuwe lied. Besing sy lof tot aan die uithoeke van die aarde! Sing, almal wat vaar op die see, en alles in die see, al die eilande en dié wat daarop woon.', 'AFRNLV'),
(27, 42, 11, 'Laat die woestyn en sy dorpe saamsing. Laat die dorpies van Kedar bly wees. Laat die mense van Sela sing van vreugde. Laat hulle hard roep vanaf die bergpieke.', 'AFRNLV'),
(27, 42, 12, 'Laat hulle eer aan die Here bring. Laat die eilande sy lof verkondig.', 'AFRNLV'),
(27, 42, 13, 'Die Here sal opruk soos ’n baie sterk man. Hy sal kom soos ’n soldaat wat woedend is. Hy gaan sy oorlogskreet aanhef. Hy sal triomfeer oor sy vyande.', 'AFRNLV'),
(27, 42, 14, '“Ek het baie lank stilgebly. Ek was stil en Ek het My ingehou. Maar nou skree Ek in my woede soos ’n vrou wat geboorte gee. Ek sal hyg en snak na asem.', 'AFRNLV'),
(27, 42, 15, 'Ek maak die berge en heuwels gelyk met die grond en laat al die plante daarop uitdroog. Ek maak van riviere eilande en laat die poele opdroog.', 'AFRNLV'),
(27, 42, 16, 'Ek lei blindes op ’n nuwe pad, op paaie wat vir hulle onbekend is. Ek maak die donkerte voor hulle helder lig, en die ongelyk plekke maak Ek gelyk. Ek gaan dit alles doen, en hulle nie alleen los nie!', 'AFRNLV'),
(27, 42, 17, 'Maar hulle wat op afgode vertrou, wat vir afgode sê: ‘Julle is ons gode,’ sal neerval en skaam kry.”', 'AFRNLV'),
(27, 42, 18, '“Luister, julle wat doof is! Kyk, julle blindes, en sien!', 'AFRNLV'),
(27, 42, 19, 'Wie is so blind soos die Here se dienaar? Wie is so doof soos die boodskappers wat Ek stuur? Wie is so blind soos my uitverkore volk, blind soos die dienaar van die Here?', 'AFRNLV'),
(27, 42, 20, 'Julle sien en julle weet wat reg is, maar weier om daarop te reageer. Julle ore is oop, maar julle hoor niks.”', 'AFRNLV'),
(27, 42, 21, 'Die Here se vreugde lê daarin om sy gebooie groot en heerlik te maak.', 'AFRNLV'),
(27, 42, 22, 'Maar kyk hoe lyk sy volk! Hulle is geplunder en gebuit. Hulle is in vanggate gehou, of in gevangenisse opgesluit. Hulle het ander se buit geword met niemand om te red nie. Hulle is geplunder sonder iemand wat sê: “Gee hulle terug!”', 'AFRNLV'),
(27, 42, 23, 'Is daar niemand onder julle wat aandag gee aan wat gebeur het nie, sodat julle kan luister en verwoesting vermy?', 'AFRNLV'),
(27, 42, 24, 'Wie het Jakob oorgelewer om buit te word? Wie het Israel oorgegee aan die verwoesters? Is dit nie die Here teen wie ons gesondig het nie? Hulle wou nie doen soos Hy vereis het nie. Hulle wou nie na sy woord luister nie.', 'AFRNLV'),
(27, 42, 25, 'Daarom het Hy sy gloeiende woede teen hulle laat ontvlam deur die geweld van oorlog. Hulle het in vlamme opgegaan, maar geweier om te verstaan. Dit het hulle verteer, maar hulle het nog nie hulle les geleer nie!', 'AFRNLV'),
(27, 43, 1, 'Maar nou, Jakob, sê die Here wat jou geskep het, Hy wat jou gevorm het, Israel: “Moenie bang wees nie, want Ek het jou verlos. Ek het jou by jou naam geroep. Jy behoort aan My.', 'AFRNLV'),
(27, 43, 2, 'Wanneer jy deur diep water van moeilikheid gaan, sal Ek by jou wees. Wanneer jy deur riviere gaan, sal hulle jou nie wegspoel nie. Wanneer jy deur vuur van verdrukking stap, sal jy nie verbrand nie. Die vlamme sal jou nie verteer nie.', 'AFRNLV'),
(27, 43, 3, 'Want Ek is die Here jou God, die Heilige van Israel, jou Redder. Ek gee Egipte, Kus en Seba as ’n losprys vir jou vryheid.', 'AFRNLV'),
(27, 43, 4, 'Omdat jy vir My kosbaar en belangrik is, omdat Ek jou liefhet, gee Ek mense in jou plek, in ruil vir jou lewe.', 'AFRNLV'),
(27, 43, 5, 'Daarom, moenie bang wees nie, want Ek is by jou. Ek sal jou en jou kinders bymekaarbring vanaf die ooste en hulle versamel uit die weste.', 'AFRNLV'),
(27, 43, 6, 'Vir die noorde sal Ek sê: ‘Gee terug!’ en vir die suide: ‘Moenie terughou nie!’ Bring my seuns van ver af en my dogters vanaf die verste uithoeke van die aarde,', 'AFRNLV'),
(27, 43, 7, 'elkeen wat My as God erken, wat Ek tot my eer gemaak het, wat Ek gevorm en gemaak het.”', 'AFRNLV'),
(27, 43, 8, 'Bring die volk uit wat oë het, maar niks kan sien, wat ore het, maar niks hoor.', 'AFRNLV'),
(27, 43, 9, 'Laat al die nasies bymekaarkom, almal moet teenwoordig wees. Watter een van die afgode kon ooit so iets voorspel? Wie kan vooraf sê wat môre sal gebeur? Laat hulle hulle getuies roep om te bewys hulle was reg sodat ander dit kan hoor en sê: “Dit is waar.”', 'AFRNLV'),
(27, 43, 10, '“Julle is my getuies, Israel,” sê die Here. “En jy is my dienaar wat Ek uitverkies het om My te ken en in My te glo, en te verstaan dat Ek alleen die Here is. Vóór My was daar geen God nie en ná My sal daar geen God wees nie.', 'AFRNLV'),
(27, 43, 11, 'Ek, ja, Ek is die Here. Buiten My is daar niemand wat jou kan red nie.', 'AFRNLV'),
(27, 43, 12, 'Ek het die verlossing aangekondig. Ek het eers gesê wat Ek gaan doen en julle toe gered. Geen vreemde god kon dit doen nie. Julle is getuies dat Ek die enigste God is,” sê die Here.', 'AFRNLV'),
(27, 43, 13, '“Van altyd af is Ek God. Niemand kan uit my hand gered word nie. Wat Ek doen, kan niemand omkeer nie.”', 'AFRNLV'),
(27, 43, 14, 'Dit sê die Here julle Verlosser, die Heilige van Israel: “Ter wille van julle stuur Ek ’n leërmag na Babel. Dan sal die Babiloniërs moet vlug in dieselfde skepe waarop hulle so trots is.', 'AFRNLV'),
(27, 43, 15, 'Ek is die Here, die Heilige van Israel, Israel se Skepper en Koning.”', 'AFRNLV'),
(27, 43, 16, 'So sê die Here. Dis Hy wat ’n pad deur die water gemaak het, ’n droë pad deur die see.', 'AFRNLV'),
(27, 43, 17, 'Hy wat die sterk leër van Egipte met al sy strydwaens en perde opgeroep het, en hulle almal laat verdrink het sodat hulle doodgeblaas is soos ’n kers.', 'AFRNLV'),
(27, 43, 18, '“Vergeet al die dinge wat in die verlede gebeur het. Dis niks in vergelyking met wat Ek nou gaan doen nie.', 'AFRNLV'),
(27, 43, 19, 'Ek gaan iets nuuts doen. Dit het alreeds begin gebeur! Sien julle dit nie? Ek maak ’n pad deur die woestyn vir my volk om huis toe te kom! Ek maak vir hulle riviere in die woestyn!', 'AFRNLV'),
(27, 43, 20, 'Die wilde diere sal dankbaar wees daaroor. Die jakkalse en die volstruise sal bly wees omdat Ek vir hulle water in die woestyn gee. Ek maak fonteine in die woestyn sodat my uitverkore volk hulle dors kan les.', 'AFRNLV'),
(27, 43, 21, 'Ek het hierdie volk vir Myself gemaak sodat hulle My sal eer.', 'AFRNLV'),
(27, 43, 22, '“Tog, Jakob, het jy geweier om My aan te roep. Jy het nie moeite gedoen om My te dien nie, Israel.', 'AFRNLV'),
(27, 43, 23, 'Jy het nie skape gebring as brandoffers vir My, of My vereer met jou offers nie. Ek het jou nie belas met graanoffers of jou vermoei met wierookoffers nie.', 'AFRNLV'),
(27, 43, 24, 'Julle het nie soet wierookoffers vir My gekoop nie. Julle het My nie versadig met die vet van julle offers nie. In die plek daarvan het julle My belas met julle sondes. Julle het My moeg gemaak met julle misdade.', 'AFRNLV'),
(27, 43, 25, '“Ek, ja, Ek alleen, is die Een wat julle sondes uitwis. Ek doen dit ter wille van Myself en Ek dink nie weer daaraan nie.', 'AFRNLV'),
(27, 43, 26, 'Kom ons dink oor die situasie. Stel dan julle saak en regverdig julleself.', 'AFRNLV'),
(27, 43, 27, 'Van die begin af het julle voorouers teen My gesondig. Julle leiers het teen My in opstand gekom.', 'AFRNLV'),
(27, 43, 28, 'Daarom het Ek die priesters in my tempel in skande laat kom. Daarom het Ek Jakob oorgegee om verwoes te word, en Israel om bespot te word.”', 'AFRNLV'),
(27, 44, 1, '“Maar luister nou mooi, my dienaar Jakob, Israel wat Ek gekies het.', 'AFRNLV'),
(27, 44, 2, 'Dit is wat die Here sê, Hy wat jou gemaak het, wat jou gevorm het in jou moeder se skoot, en jou steeds help: Moenie bang wees nie, my dienaar Jakob, Jesurun wat Ek gekies het.', 'AFRNLV'),
(27, 44, 3, 'Want Ek sal jou water gee, genoeg om jou dors te les en jou droë lande nat te lei. Ek sal my Gees op jou kinders uitstort, en my seëninge op jou nageslag.', 'AFRNLV'),
(27, 44, 4, 'Hulle sal uitspruit soos gras in die veld, soos wilgerbome langs strome water.', 'AFRNLV'),
(27, 44, 5, 'Party sal trots sê: ‘Ek behoort aan die Here.’ Ander sal sê: ‘Ek is ’n afstammeling van Jakob.’ Sommige sal die Here se Naam op hulle hande skryf en die naam van Israel aanneem.”', 'AFRNLV'),
(27, 44, 6, 'So sê die Here, Israel se Koning en Verlosser, die Here, die Almagtige: “Ek is die Eerste en die Laaste. Daar is geen ander God nie.', 'AFRNLV'),
(27, 44, 7, 'Wie is daar wat kan vertel wat in die toekoms gaan gebeur? Laat hulle dit verklaar. Laat hulle verduidelik wat gebeur het vandat Ek my volk gevestig het. En laat hulle verduidelik wat nog gaan gebeur.', 'AFRNLV'),
(27, 44, 8, 'Moenie bewe nie, moenie bang wees nie! Het Ek nie lankal gesê wat my doel met julle is nie? Julle is my getuies. Is daar enige ander God? Nee, daar is geen ander Rots nie. Ek weet van geeneen nie.”', 'AFRNLV'),
(27, 44, 9, 'Mense wat beelde van hulle gode vervaardig, is niks! En die duur beelde wat hulle maak, is niks! Hulle is getuies dat dit so is, want hulle beelde sien niks en weet niks. Geen wonder mense wat gode aanbid, kom in die skande nie!', 'AFRNLV'),
(27, 44, 10, 'Wie anders as ’n dwaas maak sy eie god, ’n afgod wat met net mooi niks kan help?', 'AFRNLV'),
(27, 44, 11, 'Almal wat so ’n god vereer, kom in die skande. Die mense wat die gode maak, dink hulle maak ’n god. Hulle sal almal saam verleë staan en ontsteld en skaam wees.', 'AFRNLV'),
(27, 44, 12, 'Die ystersmid vat gereedskap en werk daarmee in die kole. Hy vorm ’n beeld met hamers en smee ’n beeld met die krag van sy arm. Hy word honger en sy krag word minder. Hy drink nie water nie en word uitgeput.', 'AFRNLV'),
(27, 44, 13, 'Die timmerman wat hout gebruik, meet met ’n maatlyn en merk die buitelyne van die beeld. Hy gebruik beitels en merk dit met passers. Hy vorm die beeld van ’n mens, ’n pragtige beeld, geskik om in ’n tempel te staan!', 'AFRNLV'),
(27, 44, 14, 'Die ambagsman kap seders af. Hy kies ’n sipres of eik. Hy laat dit groei tussen die bome in die bos. Of hy plant ’n lourier, en die reën laat dit groei.', 'AFRNLV'),
(27, 44, 15, '’n Deel van die hout gebruik hy om vuur te maak sodat hy warm kan word en sy brood kan bak. Met die ander deel maak hy — kan jy glo? — ’n god wat mense aanbid! Hy maak ’n beeld en buig daarvoor neer.', 'AFRNLV'),
(27, 44, 16, 'Die helfte van die hout verbrand hy in die vuur. Hierop berei hy sy kos voor, en eet genoeg daarvan. Hy verwarm hom en sê: “Hoe lekker warm kry ek as ek na die vuur kyk!”', 'AFRNLV'),
(27, 44, 17, 'Dit wat oorbly van die hout gebruik hy vir ’n afgodsbeeld. Hy buig voor dit en aanbid dit. Hy bid tot dit en sê: “Red my tog, want jy is my god!”', 'AFRNLV'),
(27, 44, 18, 'Kan mense so onnosel wees! Hulle verstaan niks! Dis asof hulle oë en verstand toegepleister is sodat hulle niks kan sien of verstaan nie.', 'AFRNLV'),
(27, 44, 19, 'Die mens wat die afgode gemaak het, gaan sit nie en dink bietjie na nie: “Die helfte van die hout het ek verbrand. Op die kole het ek brood gebak, ek het vleis gebraai en geëet. Hoe kan die res daarvan ’n god wees? Moet ek dan voor ’n stuk hout neerbuig en dit aanbid?”', 'AFRNLV'),
(27, 44, 20, 'So ’n persoon bou sy lewe op as. Hy laat hom verlei en kan homself nie red nie. En tog kom hy nie sover om te besef nie: “Wat ek in my hand vashou, is niks anders nie as ’n leuen!”', 'AFRNLV'),
(27, 44, 21, '“Onthou hierdie dinge, Jakob, want jy is my dienaar, Israel. Ek het jou gemaak. Jy is my dienaar. Ek sal nie vergeet om jou te red nie, Israel.', 'AFRNLV'),
(27, 44, 22, 'Ek het jou sondes weggevee soos wolke verdwyn. Ek het jou oortredings soos wolke laat verdwyn. Keer terug na My toe, want Ek het die prys betaal om jou vry te koop.”', 'AFRNLV'),
(27, 44, 23, 'Sing van blydskap, hemel, want die Here het dit gedoen. Roep hard, dieptes van die aarde! Breek uit in sang, berge, en elke boom en bos! Want die Here het Jakob gered. Hy vertoon sy heerlikheid in Israel.', 'AFRNLV'),
(27, 44, 24, 'So sê die Here, jou Redder wat jou in die moederskoot gevorm het: “Ek is die Here wat alles geskep het. Ek alleen het die hemel oopgespan. Ek alleen het die aarde gevorm.', 'AFRNLV'),
(27, 44, 25, 'Ek stel vals profete as leuenaars aan die kaak, Ek ontbloot waarsêery as gekheid, Ek onthul kennis van wyses as dwaasheid.', 'AFRNLV'),
(27, 44, 26, 'Maar Ek bevestig die woorde van my profete en vervul die voorspellings van my boodskappers wanneer hulle van Jerusalem sê: ‘Dit sal herbou word,’ en van die stede van Juda: ‘Hulle sal opgebou word.’ Van hulle ruïnes sê Ek: ‘Ek sal hulle herstel.’', 'AFRNLV'),
(27, 44, 27, 'Wanneer Ek vir die see sê: ‘Droog op!’ sal dit opdroog.', 'AFRNLV'),
(27, 44, 28, 'En wanneer Ek van Kores sê: ‘Hy sal my herder wees,’ sal hy alles doen wat Ek sê. Van Jerusalem sal hy sê: ‘Dit moet herbou word!’ Van die tempel sal hy sê: ‘Die fondamente moet herstel word.’”', 'AFRNLV'),
(27, 45, 1, 'So sê die Here vir Kores, sy gesalfde wie se regterhand Ek gevat het om nasies aan hom te onderwerp, konings se wapens af te vat en deure voor hom oop te maak wat nie weer gesluit sal word nie:', 'AFRNLV'),
(27, 45, 2, '“Ek sal voor jou uitgaan en berge gelyk maak. Ek breek bronsdeure oop en slaan ystertralies stukkend.', 'AFRNLV'),
(27, 45, 3, 'Ek gee vir jou skatte wat weggesteek is in die donker, rykdomme opgesluit in geheime plekke. Ek doen dit sodat jy kan erken dat Ek die Here is, die God van Israel, wat jou by jou naam roep', 'AFRNLV'),
(27, 45, 4, 'ter wille van Jakob my dienaar, van Israel wat Ek gekies het. Ek het jou op jou naam geroep en skryf jou hoog aan, alhoewel jy My nie eens ken nie.', 'AFRNLV'),
(27, 45, 5, 'Ek is die Here en daar is geen ander nie. Daar is geen ander God as Ek nie. Ek maak jou sterk, al erken jy My nie eens nie.', 'AFRNLV'),
(27, 45, 6, 'Dan sal die wêreld van die ooste tot by die weste weet daar is geen ander God as Ek nie. Ek is die Here, en daar is geen ander God nie.', 'AFRNLV'),
(27, 45, 7, 'Ek maak die lig en skep die donkerte. Ek gee voorspoed en stuur slegte tye. Ek, die Here, is die Een wat al hierdie dinge doen.', 'AFRNLV'),
(27, 45, 8, '“Laat die wolke regverdigheid reën. En laat die aarde oopgaan om dit te ontvang en die vrug van redding oplewer sodat regverdigheid daaruit kan voortspruit. Ek, die Here, het hierdie dinge gemaak.', 'AFRNLV'),
(27, 45, 9, 'Ellende wag vir hom wat sy Skepper verwyt, ’n potskerf tussen potskerwe. Kan die kleipot vir sy maker sê: ‘Wat maak jy?’ Kan jou handewerk vir jou sê: ‘Hy kan nie sy hande gebruik nie’?', 'AFRNLV'),
(27, 45, 10, 'Ellende wag vir hom wat vir sy pa sê: ‘Waarom het u ’n kind verwek?’ Of vir ’n vrou: ‘Hoekom het julle ’n kind in die wêreld gebring?’”', 'AFRNLV'),
(27, 45, 11, 'Die Here, die Heilige en die Skepper van Israel, reageer so daarop: “Betwyfel julle wat Ek doen? Sê julle vir My wat Ek moet doen?', 'AFRNLV'),
(27, 45, 12, 'Ek het die aarde gemaak en mense geskep om daarop te lewe. Met my eie twee hande het Ek die hemel uitgestrek. Al die miljoene sterre staan onder my bevel.', 'AFRNLV'),
(27, 45, 13, 'Ek het Kores opgeroep om reg te doen. Ek self maak ’n pad waarop hy sal loop. Hy sal my stad herstel, en my ballinge bevry. Hy sal nie beloon word vir wat hy doen nie, sê die Here, die Almagtige.”', 'AFRNLV'),
(27, 45, 14, 'So sê die Here: “Die produkte van Egipte, en die handelsware van Kus, ook die lang mense van Seba sal na jou toe kom. Hulle sal agter jou loop en jou gevangenes wees. Hulle sal voor jou buig en teenoor jou bely en sê: ‘God is verseker met jou! Daar is geen ander God nie. Hy is die enigste God!’”', 'AFRNLV'),
(27, 45, 15, 'Waarlik, U is ’n God wat Uself verberg, God en Redder van Israel!', 'AFRNLV'),
(27, 45, 16, 'Mense wat afgodsbeelde maak, sal verneder word en in die skande kom.', 'AFRNLV'),
(27, 45, 17, 'Maar die Here sal Israel vir altyd red. Hulle sal nooit weer verneder word of in die skande kom nie.', 'AFRNLV'),
(27, 45, 18, 'So sê die Here, Hy wat die hemel geskep het, Hy is God wat die aarde gevorm en gemaak het. Hy het dit gevestig. Hy het dit nie gedoen om leeg te wees nie, maar om bewoon te word. “Ek is die Here,” sê Hy. “Daar is niemand anders nie.', 'AFRNLV'),
(27, 45, 19, 'Ek het nie in die geheim gepraat, êrens in ’n donker land nie. Ek het nie vir die afstammelinge van Jakob beveel om vir My iets te vra wat Ek nie beplan om vir hulle te gee nie. Ek, die Here, praat die waarheid. Ek sê wat reg is.', 'AFRNLV'),
(27, 45, 20, '“Kom almal vir ’n vergadering bymekaar, julle almal uit die nasies wat rondhardloop. Hoe dwaas is almal wat hulle afgodsbeelde van hout ronddra, wat bid tot gode wat nie kan red nie!', 'AFRNLV'),
(27, 45, 21, 'Praat saam, stel julle saak, bring julle bewyse dat afgode kan vertel wat in die toekoms gaan gebeur. Wie het lankal terug gesê wat gaan gebeur? Was dit nie Ek, die Here, nie? Want daar is geen ander God as Ek nie, ’n regverdige God en ’n Redder. Buiten My is daar niemand nie.', 'AFRNLV'),
(27, 45, 22, '“Laat die hele wêreld na My toe kom sodat julle gered kan word. Want Ek is God en daar is geen ander nie.', 'AFRNLV'),
(27, 45, 23, 'Ek lê ’n eed af by my Naam, en sal nooit teruggaan op wat Ek gesê het nie: Elke knie sal voor My buig, en elke mond sal lojaliteit aan My sweer.”', 'AFRNLV'),
(27, 45, 24, 'Die mense sal sê: “Die Here is die bron van my reg en krag.” Almal wat kwaad vir Hom is, sal skaamkry wanneer hulle voor Hom verskyn.', 'AFRNLV'),
(27, 45, 25, 'In die Here sal die nageslagte van Israel geregverdig wees en in Hom roem.', 'AFRNLV'),
(27, 46, 1, 'Die afgodsbeelde van Babel, Bel en Nebo, word weggery op waens. Osse sleep hulle weg. Die arme diere steier onder die swaar vrag.', 'AFRNLV'),
(27, 46, 2, 'Die afgodsbeelde en diere wat hulle wegsleep, sak inmekaar. Die gode kan die mense nie beskerm nie. Maar die mense kan ook nie die gode beskerm nie. Saam gaan hulle in ballingskap.', 'AFRNLV'),
(27, 46, 3, '“Luister na My, nageslag van Jakob, oorblyfsel uit die nageslag van Israel. Ek het voor geboorte vir julle gesorg en julle kleintyd vasgehou.', 'AFRNLV'),
(27, 46, 4, 'Ek sal julle God wees deur julle hele lewe. Tot julle stokoud is, sal Ek julle dra. Ek het julle gemaak, en sal vir julle sorg. Ek sal julle ondersteun en julle red.', 'AFRNLV'),
(27, 46, 5, '“Met wie wil julle My vergelyk, aan wie wil julle My gelykstel? Wie is soos Ek, om hom met My te vergelyk?', 'AFRNLV'),
(27, 46, 6, 'Mense gooi goud uit ’n sak, en weeg silwer af op ’n skaal. Hulle huur ’n goudsmid om ’n afgodsbeeld te maak. Dan buig hulle en aanbid die afgodsbeeld.', 'AFRNLV'),
(27, 46, 7, 'Hulle dra die beeld op hulle skouers na ’n ander plek. Hulle sit dit daar neer, en daar staan dit! Dit kan glad nie vanself beweeg nie. Wanneer iemand roep, is daar geen antwoord nie. Dit kan niemand red uit sy nood nie.', 'AFRNLV'),
(27, 46, 8, '“Onthou dit, neem dit ter harte, julle opstandiges.', 'AFRNLV'),
(27, 46, 9, 'Dink aan wat lank gelede gebeur het. Ek is God. Daar is geen ander nie. Ek is God. Niemand is soos Ek nie.', 'AFRNLV'),
(27, 46, 10, 'Ek maak bekend wat gaan gebeur nog voor dit gebeur. Wat Ek besluit, voer Ek uit. Wat Ek wil, doen Ek.', 'AFRNLV'),
(27, 46, 11, 'Uit die ooste roep Ek ’n roofvoël, ’n man uit ’n ver land, wat my opdrag sal uitvoer. Wat Ek gesê het, sal Ek laat gebeur. Wat Ek beplan, dit sal Ek doen.', 'AFRNLV'),
(27, 46, 12, 'Luister na My, julle opstandiges, julle wat nie reg doen nie.', 'AFRNLV'),
(27, 46, 13, 'Ek staan reg om te doen wat reg is. Dis nie ver nie. Die redding wat Ek bring, sal nie lank wegbly nie. Ek bring redding vir Sion, my heerlikheid na Israel.”', 'AFRNLV'),
(27, 47, 1, '“Klim af, gaan sit in die stof, dogter van Babel. Kom sit in die stof sonder jou troon, stad van die Babiloniërs. Niemand noem jou weer die jong vrou wat fyn en delikaat is nie.', 'AFRNLV'),
(27, 47, 2, 'Vat swaar maalklippe en maal die koring. Haal af jou sluier en tel jou rok op. Ontbloot jou en stap deur die stroom.', 'AFRNLV'),
(27, 47, 3, 'Want jy sal kaal wees. Jou skaamte sal ontbloot word. Want Ek neem wraak, en sal niemand spaar nie.”', 'AFRNLV'),
(27, 47, 4, 'Ons Verlosser — die Here, die Almagtige, is sy Naam — is die Heilige van Israel.', 'AFRNLV'),
(27, 47, 5, '“Gaan sit doodstil in ’n donker plek, dogter van Babilon. Jy sal nooit weer genoem word koningin van koninkryke nie.', 'AFRNLV'),
(27, 47, 6, 'Want Ek was kwaad vir my volk. Ek het my erfdeel onrein verklaar. Daarom het Ek hulle gestraf en hulle in jou hand oorgegee. Maar jy het geen genade vir hulle betoon nie. Selfs die oumense het jy ’n swaar vrag laat dra.', 'AFRNLV'),
(27, 47, 7, 'Jy het by jouself gedink: ‘Ek sal altyd bestaan, ’n koningin wees vir altyd!’ Maar jy het nie gedink aan die gevolge van jou dade nie.', 'AFRNLV'),
(27, 47, 8, '“Daarom, luister mooi na My. Jy is ’n wellustige vrou wat haar verlustig in haar sekuriteit en sê: ‘Ek alleen bestaan, daar is niemand soos ek nie. Ek sal nooit ’n weduwee wees of my kinders verloor nie.’', 'AFRNLV'),
(27, 47, 9, 'Dis juis hierdie twee dinge wat jou skielik sal oorval, op dieselfde dag: Jy sal jou kinders verloor en jy sal ’n weduwee word. Hierdie rampe gaan jou tref ondanks jou toorkunste en jou beswerings.', 'AFRNLV'),
(27, 47, 10, 'Jy het op jou boosheid vertrou en gesê: ‘Niemand sien wat ek doen nie!’ Jou wysheid en jou kennis het jou mislei toe jy gedink het: ‘Ek alleen bestaan, daar is niemand soos ek nie.’', 'AFRNLV'),
(27, 47, 11, 'Maar rampe sal jou skielik oorval en jy sal dit nie kan besweer nie. Ellende gaan oor jou kom, en jy sal jou nie met ’n losprys kan loskoop nie. ’n Ramp wat jy nie kan voorsien nie, sal skielik oor jou kom.', 'AFRNLV'),
(27, 47, 12, '“Hou maar aan met jou toorkunste, met jou beswerings wat jy al van kleintyd beoefen het. Dalk het jy sukses, dalk sal jy mense afskrik.', 'AFRNLV'),
(27, 47, 13, 'Al die raad wat jy gekry het, het jou net moeg gemaak. Laat jou voorspellers opstaan en jou kom red. Laat die sterrekykers wat maand vir maand vir jou voorspellings maak, jou red van wat jou gaan tref.', 'AFRNLV'),
(27, 47, 14, 'Maar hulle is so nutteloos soos droë gras wat in die vuur brand. Hulle kan hulleself nie red van die mag van die vuur nie! Daar is nie eens kole om jou warm te maak nie, geen vuur waarby jy kan sit nie.', 'AFRNLV'),
(27, 47, 15, 'Dis al wat hulle vir jou kan doen, hulle met wie jy jou van jongs af besig gehou het. Hulle dwaal almal op hulle eie koers. Nie een van hulle kan jou red nie.”', 'AFRNLV'),
(27, 48, 1, '“Luister na My, afstammelinge van Jakob wat Israel genoem word, wat voortkom uit Juda, julle wat sweer in die Naam van die Here, en die God van Israel aanroep, maar nie in waarheid of regverdigheid nie.', 'AFRNLV'),
(27, 48, 2, 'Julle noem julleself inwoners van die heilige stad, wat vertrou op die God van Israel. Die Here, die Almagtige, is sy Naam:', 'AFRNLV'),
(27, 48, 3, 'Wat vroeër gebeur het, het Ek lank gelede al vooruit gesê. Met my mond het Ek dit aangekondig en dit bekendgemaak. Toe het Ek opgetree, en skielik het dit gebeur.', 'AFRNLV'),
(27, 48, 4, 'Ek weet hoe hardkoppig julle is, eiesinnig soos yster, met ’n kop so hard soos ’n stuk brons.', 'AFRNLV'),
(27, 48, 5, 'Daarom het Ek lank gelede al gesê wat Ek gaan doen. Voordat dit gebeur, het Ek dit al bekendgemaak, sodat julle nie kan sê nie: ‘My afgode het dit gedoen. My houtbeelde en metaalbeelde het dit laat gebeur.’', 'AFRNLV'),
(27, 48, 6, 'Julle het alles gehoor. Julle kon dit self sien. Sal julle dit nie nou erken nie? Daarom gaan Ek nou nuwe dinge aan julle openbaar, geheime waarvan julle nie weet nie.', 'AFRNLV'),
(27, 48, 7, 'Dis splinternuwe dinge wat voorheen nie daar was nie, waarvan julle voor vandag nie gehoor het nie. Nou sal julle nie kan sê: ‘Natuurlik het ek dit geweet’ nie.', 'AFRNLV'),
(27, 48, 8, 'Julle het niks daarvan gehoor of dit verstaan nie. Want Ek weet hoe verraderlik julle optree. Van geboorte af was julle as rebelle bekend.', 'AFRNLV'),
(27, 48, 9, 'Tog sal Ek ter wille van Myself my woede bedwing. Ter wille van my Naam sal Ek my woede terughou sodat julle nie uitgewis word nie.', 'AFRNLV'),
(27, 48, 10, 'Ek het julle gelouter, maar nie soos silwer nie. Ek het julle gelouter in die smeltkroes van lyding.', 'AFRNLV'),
(27, 48, 11, 'En Ek sal julle red. Ter wille van Myself, ja, Myself, doen Ek dit. Hoe kan Ek toelaat dat my Naam oneer aangedoen word? Aan niemand anders sal Ek my eer gee nie.”', 'AFRNLV'),
(27, 48, 12, '“Luister mooi, Jakob, Israel, vir wie Ek geroep het. Ek alleen is God, die Eerste en die Laaste.', 'AFRNLV'),
(27, 48, 13, 'Dit was my hand wat die aarde se fondamente gelê het. Met my regterhand het Ek die hemelkoepel gespan. Ek het beveel, en hulle het tot stand gekom.”', 'AFRNLV'),
(27, 48, 14, 'Kom julle nou almal saam, en luister. Wie van julle gode het vooruit gesê wat nou gaan gebeur? Die Here het iemand uitgekies. Hy gaan hom gebruik om ’n einde aan Babel te maak en die Babiloniërs te verslaan.', 'AFRNLV'),
(27, 48, 15, '“Ek, ja, Ek het dit gesê. Ek het hom geroep. Ek het hom laat kom. Hy sal suksesvol wees in wat hy moet doen.', 'AFRNLV'),
(27, 48, 16, '“Staan nader aan My en luister. Van die begin af het Ek nie in die geheim gepraat nie. Wanneer iets gebeur, dan is Ek daar.” Nou het die oppermagtige Here my deur sy Gees gestuur.', 'AFRNLV'),
(27, 48, 17, 'Nou sê die Here, jou Redder, die Heilige van Israel: “Ek is die Here jou God wat jou leer wat vir jou goed is. Ek lei jou op die pad waarop jy moet loop.', 'AFRNLV'),
(27, 48, 18, 'As jy maar net na my gebooie geluister het! Dan sou jou vrede soos ’n rivier gewees het, en jou geregtigheid soos die golwe van die see.', 'AFRNLV'),
(27, 48, 19, 'Jou nageslag sou dan so talryk soos sand gewees het, en jou nakomelinge so baie soos sandkorrels. Hulle name sou nooit uitgewis en uitgeroei word nie.”', 'AFRNLV'),
(27, 48, 20, 'Maar vlug nou uit Babel. Vlug weg van die Galdeërs! Kondig dit aan met gejubel, maak dit bekend. Laat dit weerklink tot aan die eindes van die aarde. Sê: “Die Here het sy dienaar Jakob verlos.”', 'AFRNLV'),
(27, 48, 21, 'Hulle het nie dors geword toe Hy hulle deur die woestyn gelei het nie. Hy het vir hulle water uit ’n rots laat kom. Hy het die rots gekloof en water het uitgestroom.', 'AFRNLV'),
(27, 48, 22, '“Maar vir bose mense,” sê die Here, “is daar geen vrede nie.”', 'AFRNLV'),
(27, 49, 1, 'Luister na my, almal wat in ver lande bly! Voor my geboorte het die Here my geroep. Van my geboorte af het Hy my op my naam genoem.', 'AFRNLV'),
(27, 49, 2, 'Hy het my mond soos ’n skerp swaard gemaak. In die skaduwee van sy hand het Hy my weggesteek. Hy het my ’n skerp pyl gemaak en in sy pylkoker weggesteek.', 'AFRNLV'),
(27, 49, 3, 'Hy het vir my gesê: “Jy is my dienaar, Israel. Deur jou sal Ek verheerlik word.”', 'AFRNLV'),
(27, 49, 4, 'Ek het geantwoord: “Wat ek doen, is nutteloos. Ek het tevergeefs geswoeg! Tog laat ek dit alles in die hand van die Here. Hy sal my beloon.”', 'AFRNLV'),
(27, 49, 5, 'En nou praat die Here, Hy wat my as sy dienaar in my ma se skoot gemaak het om Jakob na Hom terug te bring en Israel vir Hom bymekaar te maak. Die Here het my geëer. My God het my sterk gemaak.', 'AFRNLV'),
(27, 49, 6, 'Hy sê: “Jy sal nog meer doen as om die stamme van Jakob op te rig en my volk Israel na My toe terug te bring. Ek gaan jou ’n lig maak vir die nasies sodat jy my redding kan bring tot aan die uithoeke van die aarde.”', 'AFRNLV'),
(27, 49, 7, 'Dit is wat die Here, die Redder en Heilige van Israel, sê vir die een wat verag is en verwerp word deur die nasie, wat ’n dienaar van regeerders is: “Konings sal jou sien en op aandag staan. Prinse sal laag voor jou buig ter wille van die Here wat getrou is. Hy, die Heilige van Israel, het jou gekies.”', 'AFRNLV'),
(27, 49, 8, 'So sê die Here: “Op die regte oomblik sal Ek jou antwoord. Op die dag wat Ek red, sal Ek jou help. Ek sal jou bewaar en jou maak tot ’n verbond met my volk om sy land te herstel en die verlate eiendom weer terug te kry', 'AFRNLV'),
(27, 49, 9, 'om aan die gevangenes te sê: ‘Kom uit!’ en aan hulle in duisternis: ‘Wees vry!’ “Hulle sal my kudde wees wat in groen weivelde wei, selfs op heuwels wat voorheen kaal was.', 'AFRNLV'),
(27, 49, 10, 'Hulle sal nie meer honger of dors wees nie. Die warm son en die droë woestynwinde sal niks aan hulle doen. Hy wat vir hulle omgee, sal vir hulle sorg en hulle lei na koel fonteine.', 'AFRNLV'),
(27, 49, 11, 'Al my berge maak Ek paaie. My hoofweë sal Ek vir hulle gelykmaak.', 'AFRNLV'),
(27, 49, 12, 'My volk kom terug van ver af, sommige uit die noorde, ander uit die weste, nog ander so ver as Egipte.”', 'AFRNLV'),
(27, 49, 13, 'Sing van vreugde, hemel! Aarde, wees bly! Berge, juig met ’n vrolike lied! Want die Here het sy volk getroos. Hy sal Hom ontferm oor hulle wat in ellende is.', 'AFRNLV'),
(27, 49, 14, 'Tog het Sion gesê: “Die Here het my verlaat. Die Here het my vergeet.”', 'AFRNLV'),
(27, 49, 15, '“Kan ’n ma die baba vergeet wat aan haar bors drink? Kan sy geen medelye hê met die kind wat sy in die wêreld gebring het nie? Selfs al sou dit tog moontlik wees, Ék sal jou nie vergeet nie!', 'AFRNLV'),
(27, 49, 16, 'Kyk, Ek het jou naam in my hand gegraveer. Die mure van Jerusalem wat afgebreek is, is altyd voor My.', 'AFRNLV'),
(27, 49, 17, 'Baie gou sal jou nageslag hulle terughaas, maar hulle wat jou verwoes het, sal wegvlug.', 'AFRNLV'),
(27, 49, 18, 'Kyk rondom jou. Al jou kinders sal terugkom na jou toe. So seker as Ek lewe,” sê die Here, “jy sal hulle dra soos juwele, soos ’n bruid haar juwele aansit.', 'AFRNLV'),
(27, 49, 19, '“Jy is nou net ’n ruïne en jou land verlate, maar dan sal jy te klein wees om al die inwoners te huisves, en dié wat jou wou vernietig, sal ver weg wees.', 'AFRNLV'),
(27, 49, 20, 'Die geslag in ballingskap gebore, sal terugkom en sê: ‘Ons het meer plek nodig! Maak vir ons meer plek om in te woon!’', 'AFRNLV'),
(27, 49, 21, 'Dan sal jy by jouself dink: ‘Wie het al hierdie kinders vir my gegee? Ek was kinderloos en onvrugbaar. Ek was ’n balling en verstoot. Maar wie het hierdie kinders grootgemaak? Ek alleen het oorgebly, maar waar kom hulle nou vandaan?’”', 'AFRNLV'),
(27, 49, 22, 'So sê die oppermagtige Here: “Ek steek my hand op en gee ’n teken aan die nasies. Dan sal hulle jou seuns terugdra in hulle arms. Hulle sal jou dogters op hulle skouers dra.', 'AFRNLV'),
(27, 49, 23, 'Konings sal pleegvaders van jou kinders wees. En koninginne hulle pleegmoeders. Hulle sal diep voor jou buig en die stof van jou skoene aflek. Dan sal jy weet dat Ek die Here is. Wie sy hoop op My stel, sal nie teleurgestel word nie.”', 'AFRNLV'),
(27, 49, 24, 'Kan die buit van ’n soldaat uit sy hande gesteel word, of ’n gevangene uit die bewaking van ’n betroubare persoon?', 'AFRNLV'),
(27, 49, 25, 'So sê die Here: “Die gevangene gaan bevry word en die buit gaan afgeneem word. Want Ek is ’n vyand van jou vyand, en Ek sal jou kinders red.', 'AFRNLV'),
(27, 49, 26, 'Ek sal jou vyande hulle eie vleis laat eet. Hulle sal dronk word van hulle eie bloed soos van wyn. Die hele wêreld sal weet: Ek is die Here, jou Redder en jou Verlosser, die Magtige van Jakob.”', 'AFRNLV'),
(27, 50, 1, 'Die Here vra: “Waar is die skeibrief waarmee Ek jou moeder weggestuur het? Of aan wie van my skuldeisers het Ek jou verkoop? Nee, julle het julleself verkoop met julle oortredings en dis oor julle sondes dat Ek julle moeder weggestuur het.', 'AFRNLV'),
(27, 50, 2, 'Waarom was daar niemand toe Ek gekom het nie? Hoekom was daar nie antwoord toe Ek geroep het nie? Is my arm te kort om te red? Is Ek te swak om jou te red? Ek dreig die see, en dit droog op. Ek verander riviere in woestyne sodat al die visse vrek omdat die water opgedroog het.', 'AFRNLV'),
(27, 50, 3, 'Ek laat die lug donker word, want die aarde rou.”', 'AFRNLV'),
(27, 50, 4, 'Die oppermagtige Here het my geleer sodat ek dié wat moeg is moed kan inpraat. Elke môre maak Hy my wakker en leer my luister soos dit ’n leerling betaam.', 'AFRNLV'),
(27, 50, 5, 'Die oppermagtige Here het my ore oopgemaak. Ek was nie teen Hom opstandig nie. Ek was nie ontrou aan Hom nie.', 'AFRNLV'),
(27, 50, 6, 'Ek het my rug gehou sodat hulle my kon slaan, my wang sodat hulle my baard kon uittrek. Ek het nie my gesig weggedraai toe hulle my gespot en in die gesig gespoeg het nie.', 'AFRNLV'),
(27, 50, 7, 'Omdat die oppermagtige Here my help, sal ek nie in die skande kom nie. Ek het my gesig hard soos vuurklip gemaak. Ek weet ek sal nie in die verleentheid kom nie.', 'AFRNLV'),
(27, 50, 8, 'Hy wat my sal verdedig, is naby. Wie sal dit waag om ’n aanklag teen my te lê? Laat ons elkeen sy saak stel! Wie is my aanklaer? Laat hom vorentoe kom.', 'AFRNLV'),
(27, 50, 9, 'Die oppermagtige Here is aan my kant! Wie kan my skuldig verklaar? Almal wat my beskuldig, sal vergaan soos ’n kledingstuk wat deur motte gevreet is!', 'AFRNLV'),
(27, 50, 10, 'Wie van julle dien die Here en doen wat sy dienaar sê? Hy wat sonder enige lig in die donker loop, moet vertrou op die Naam van die Here, en staatmaak op sy God!', 'AFRNLV'),
(27, 50, 11, 'Maar julle wat vure aansteek, wat brandende fakkels gereed kry, in julle eie vuur sal julle brand. Julle eie fakkels sal julle doodbrand. Dit is wat julle uit my hand sal ontvang. In smart sal julle gaan lê.', 'AFRNLV'),
(27, 51, 1, '“Luister baie mooi na My, almal wat die reg nastreef en na die wil van die Here vra! Dink aan die rots waaruit julle gekap is, die klipgroef waaruit julle gesny is.', 'AFRNLV'),
(27, 51, 2, 'Dink terug aan Abraham en Sara, van wie julle afstam. Abraham was alleen toe Ek hom geroep het. Maar Ek het hom geseën, en hy het ’n groot nasie geword.”', 'AFRNLV'),
(27, 51, 3, 'Die Here gaan Sion vertroos en Hom ontferm oor die verwoeste stad. Hy gaan haar woestyngebied maak soos Eden, haar woesteny soos die tuin van die Here. Vreugde en blydskap sal volop in die stad wees. Liedere van dankbaarheid sal weerklink.', 'AFRNLV'),
(27, 51, 4, '“Luister na My, my volk. Hoor mooi, Israel, want my onderrig sal van My af uitgaan, my reg sal ’n lig wees vir die volke.', 'AFRNLV'),
(27, 51, 5, 'My redding kom gou, my verlossing is op pad. Die eilande wag op My. Hulle hoop op my redding.', 'AFRNLV'),
(27, 51, 6, 'Kyk op in die lug bokant julle, kyk af na die aarde hieronder. Die lug sal verdwyn soos rook en die aarde sal vergaan soos klere. Die mense op die aarde sal doodgaan soos vlieë, maar die redding wat Ek bring, sal wees vir altyd. My regspraak sal vir altyd duur.', 'AFRNLV'),
(27, 51, 7, '“Luister na My, julle wat weet wat reg is, julle wat my wette in julle harte het. Moenie bang wees vir mense wat met julle spot nie. Moenie skrik as hulle julle beledig nie.', 'AFRNLV'),
(27, 51, 8, 'Want vismotte sal hulle opvreet soos klere. Wurms sal hulle opvreet soos wol. Maar my regspraak sal wees vir altyd, my redding vir alle geslagte.”', 'AFRNLV'),
(27, 51, 9, 'Word wakker! Word wakker, Here! Beklee Uself met mag, sterk arm van die Here! Word wakker soos vroeër soos in tye lank gelede. Is dit dan nie U wat Rahab aan stukke gekap het, die seemonster deurboor het nie?', 'AFRNLV'),
(27, 51, 10, 'Is U nie die Een wat die see, die diepwaters, laat opdroog het, wat ’n pad gemaak het op die bodem van die see sodat dié wat verlos is, kon deurtrek nie?', 'AFRNLV'),
(27, 51, 11, 'Almal vir wie die Here losgekoop het, sal met vreugde terugkeer na Sion. Blydskap sal die kroon op hulle koppe wees. Hulle sal vol vreugde en blydskap wees. Hartseer en smart sal verdwyn.', 'AFRNLV'),
(27, 51, 12, '“Ek, ja, Ek is die Een wat julle troos. Hoekom is julle dan bang vir gewone mense, vir mense wat soos gras vergaan en verdwyn?', 'AFRNLV'),
(27, 51, 13, 'Julle het vergeet van die Here, julle Skepper wat die hemel oopgespan het, wat die fondamente van die aarde gelê het. Jy was altyd vol vrees vir die woede van jou verdrukkers wat uit is daarop om jou te vernietig. Maar waar is die toorn van jou verdrukker nou?', 'AFRNLV'),
(27, 51, 14, 'Een van die dae word al jou gevangenes vrygelaat! Hulle sal nie doodgaan in die tronk nie en hulle sal ook nie honger ly nie.', 'AFRNLV'),
(27, 51, 15, 'Want Ek is die Here jou God wat die see onstuimig maak sodat sy golwe dreun. Die Here, die Almagtige, is my Naam!', 'AFRNLV'),
(27, 51, 16, 'Ek het my woorde in jou mond gesit. Ek het jou beskerm met die skadu van my hand. Dis Ek wat die sterre op hulle plek sit, en die aarde gevestig het. Dis Ek wat vir Sion sê: ‘Jy is Myne!’”', 'AFRNLV'),
(27, 51, 17, 'Word wakker, word wakker! Staan op, Jerusalem! Jy wat die beker van toorn uit die hand van die Here gedrink het. Jy wat dit leeggedrink het sodat dit jou laat steier het.', 'AFRNLV'),
(27, 51, 18, 'Nie een van jou kinders was daar om jou te lei nie. Daar was nie een van jou kinders wat jou hand gevat het om te sê wat jy moet doen nie.', 'AFRNLV'),
(27, 51, 19, '’n Dubbele ramp het jou getref. Wie is daar om jou te troos? Daar is net verwoesting en vernietiging, hongersnood en oorlog. Wie is daar om jou te bemoedig?', 'AFRNLV'),
(27, 51, 20, 'Jou kinders het flou geword. Hulle lê in die strate, hulpeloos soos wild wat in ’n vangnet gevang is. Die Here het sy wraak oor hulle uitgestort. God het hulle gestraf.', 'AFRNLV'),
(27, 51, 21, 'Daarom, luister nou hierna, jy met soveel ellende, jy wat dronk is, maar nie van wyn nie.', 'AFRNLV'),
(27, 51, 22, 'So sê jou oppermagtige Here, jou God en jou Beskermer: “Kyk, Ek vat uit jou hand die beker wat jou laat steier. Uit die beker van my woede hoef jy nooit weer te drink nie.', 'AFRNLV'),
(27, 51, 23, 'Ek sit daardie beker in jou verdrukkers se hand, hulle wat vir jou gesê het: ‘Gaan lê op die grond sodat ons oor jou kan loop!’ En jy het jou rug gemaak soos die grond, soos ’n straat vir hulle wat oor jou geloop het.”', 'AFRNLV'),
(27, 52, 1, 'Word wakker, word wakker, Sion, beklee jou met krag! Trek jou mooiste klere aan, Jerusalem, heilige stad. Onbesnedenes en onrein mense sal nie meer in jou kom nie.', 'AFRNLV'),
(27, 52, 2, 'Staan op uit die stof, Jerusalem! Staan op! Maak die toue om jou nek los, Sion, jy wat ’n gevangene is.', 'AFRNLV'),
(27, 52, 3, 'So sê die Here: “Ek het niks vir julle gekry toe ek julle verkoop het nie. En nou kan ek julle terugkoop sonder geld.”', 'AFRNLV'),
(27, 52, 4, 'So sê die oppermagtige Here: “Lank gelede het my volk as vreemdelinge in Egipte gaan bly. Nou het Assirië hulle sonder rede verdruk.', 'AFRNLV'),
(27, 52, 5, '“En nou, wat kry Ek nou hier?” vra die Here. “Wie het nou weer my volk sonder rede slawe gemaak? Dié wat oor hulle heers, spot met hulle,” sê die Here. “Hulle praat die hele dag sleg van My.', 'AFRNLV'),
(27, 52, 6, 'Daarom sal my volk my Naam ken. En daarom sal hulle weet wanneer die dag kom, dat dit Ek is wat sê: ‘Hier is Ek!’”', 'AFRNLV'),
(27, 52, 7, 'Hoe mooi klink die voetstappe op die berge van hulle wat goeie nuus bring en vrede en verlossing aankondig, wat vir Sion sê: “Jou God regeer!”', 'AFRNLV'),
(27, 52, 8, 'Luister! Die wagte roep hard, hulle sing van vreugde. Want voor hulle oë sien hulle hoe die Here terugkom na Sion toe.', 'AFRNLV'),
(27, 52, 9, 'Die puinhope van Jerusalem moet sing van vreugde, want die Here het sy volk getroos. Hy het Jerusalem verlos.', 'AFRNLV'),
(27, 52, 10, 'Die Here sal sy heilige mag voor die volke se oë vertoon. Tot aan die uithoeke van die aarde sal hulle God se redding sien.', 'AFRNLV'),
(27, 52, 11, 'Gee pad, gee pad! Trek weg uit Babel! Moenie wat onrein is, aanraak nie. Kom daar uit en sorg dat julle rein is, julle wat die tempelgereedskap van die Here dra.', 'AFRNLV'),
(27, 52, 12, 'Julle sal nie haastig padgee nie. Julle sal nie hardloop soos vlugtelinge nie. Die Here sal voor julle uittrek en die God van Israel sal julle van agter beskerm.', 'AFRNLV'),
(27, 52, 13, 'My dienaar sal voorspoedig wees. Hy sal hoog in aansien wees. Almal sal hom eer.', 'AFRNLV'),
(27, 52, 14, 'Baie mense was ontsteld toe hulle hom sien. Hy was so misvorm dat hy skaars soos ’n mens gelyk het.', 'AFRNLV'),
(27, 52, 15, 'Hy sal baie volke en hulle konings rein maak, en konings sal sprakeloos voor hom wees. En hulle sal hoor wat hulle voorheen nog nooit gehoor het nie.', 'AFRNLV'),
(27, 53, 1, 'Wie het ons boodskap geglo? Aan wie het die Here sy reddende mag openbaar?', 'AFRNLV'),
(27, 53, 2, 'My dienaar het gegroei soos ’n loot wat uitspruit in die teenwoordigheid van die Here, soos ’n plant wat groei in droë grond. Hy was nie mooi of koninklik sodat hy ons sou aantrek, of met ’n voorkoms dat ons van hom sou hou nie.', 'AFRNLV'),
(27, 53, 3, 'Hy was verag en verwerp deur mense, iemand wat leed en pyn geken het. Hy was soos iemand vir wie mense die gesig wegdraai, verag en ons het hom nie geag nie.', 'AFRNLV'),
(27, 53, 4, 'Tog was dit ons swakhede wat hy gedra het. Hy het ons pyn verduur. Ons het aan hom gedink as dat God hom slaan, kasty en teister.', 'AFRNLV'),
(27, 53, 5, 'Hy is geslaan en gepynig ter wille van ons sondes. Hy is gestraf sodat ons in vrede kan leef. Hy is geslaan sodat ons gesond kan word.', 'AFRNLV'),
(27, 53, 6, 'Almal van ons het weggedwaal soos ’n klomp skape. Ons het ons eie pad gevolg. En toe het die Here ons almal se skuld en sondes op hom laat neerkom.', 'AFRNLV'),
(27, 53, 7, 'Hy is geslaan en mishandel, maar hy het sy mond nie oopgemaak nie. Hy is soos ’n lam wat ter slagting gelei word. Soos ’n skaap stil is voor sy skeerders, so het ook hý sy mond nie oopgemaak nie.', 'AFRNLV'),
(27, 53, 8, 'Hy is verdruk, skuldig bevind, en weggelei na sy dood. Wie van sy mense het besef dat hy vir hulle sondes doodgemaak word? Dat hy eintlik in húlle plek gestraf word?', 'AFRNLV'),
(27, 53, 9, 'Hy het niks verkeerds gedoen nie, en het nooit enigiemand bedrieg nie. Tog is hy soos ’n misdadiger begrawe, in ’n ryke se graf neergelê.', 'AFRNLV'),
(27, 53, 10, 'Maar dit was die Here se wil om hom te vermorsel en te laat ly. Al het die Here sy lewe ’n skuldoffer gemaak, sal hy ’n groot nageslag kry en nog lank lewe. Die Here se plan sal as gevolg van Hom ontvou.', 'AFRNLV'),
(27, 53, 11, 'Ná sy bitter lyding sal hy weer die lig sien en tevrede wees. En deur alles wat hy beleef het, sal my regverdige dienaar dit moontlik maak vir baie om ook regverdig te word, want hy dra al hulle sondes.', 'AFRNLV'),
(27, 53, 12, 'Daarom eer Ek hom as iemand wat groot en magtig is. Want hy was bereid om doodgemaak te word en as misdadiger beskou te word. Hy het die sondes van baie gedra, en vir sondaars gebid.', 'AFRNLV'),
(27, 54, 1, '“Sing, kinderlose vrou wat nooit ’n kind voortgebring het nie. Sing hard en vrolik, juig van vreugde, al het jy nooit ’n kind gehad nie! Want die vrou wat nie kon kinders hê nie, sal nou meer kinders hê as getroude vroue,” sê die Here.', 'AFRNLV'),
(27, 54, 2, '“Maak jou woning groter. Span jou tent wyer, en moenie huiwer nie. Maak die tentlyne langer en slaan die penne dieper in.', 'AFRNLV'),
(27, 54, 3, 'Want jy sal na links en regs uitbrei. Jou nageslag sal ander nasies oorweldig en in hulle stede gaan bly.', 'AFRNLV'),
(27, 54, 4, '“Moenie bang wees nie. Jy sal nie weer verneder word nie. Moenie bang wees vir die skande van voorheen nie. Jy sal die skande van jou jeug vergeet en ook die vernedering toe jy ’n weduwee was.', 'AFRNLV'),
(27, 54, 5, '“Jou Skepper sal ook jou man wees. Die Here, die Almagtige, is sy Naam. Die Heilige van Israel is jou Redder. Hy is die God van die hele wêreld!', 'AFRNLV'),
(27, 54, 6, 'Dit is die Here wat jou teruggeroep het van jou smart. Jy was soos ’n jong vrou wat deur haar man verstoot is,” sê jou God.', 'AFRNLV'),
(27, 54, 7, '“Vir ’n kort rukkie het Ek jou verstoot, maar omdat Ek jou baie liefhet, vat Ek jou terug.', 'AFRNLV'),
(27, 54, 8, 'In ’n oomblik van woede het Ek vir ’n kort rukkie van jou weggekyk. Maar nou sal Ek jou vir altyd liefhê,” sê die Here, jou Redder.', 'AFRNLV'),
(27, 54, 9, '“Dit is soos in die tyd van Noag toe Ek belowe het dat die waters nooit weer die aarde sal oorstroom nie. So belowe Ek nou dat Ek nooit weer kwaad sal wees en jou straf nie.', 'AFRNLV'),
(27, 54, 10, 'Want die berge kan padgee en die heuwels verdwyn. Maar my liefde vir jou sal nooit verander nie, en my verbond van vrede sal nooit gebreek word nie,” sê die Here wat Hom oor jou ontferm.', 'AFRNLV'),
(27, 54, 11, '“Stad wat verdruk is, gestriem deur storms, vir wie daar geen troos was nie, jou mure bou Ek met edelgesteentes, en jou fondamente van saffier.', 'AFRNLV'),
(27, 54, 12, 'Ek bou jou torings van robyne, jou poorte van juwele, en jou stadsmuur van kosbare edelstene.', 'AFRNLV'),
(27, 54, 13, 'Al jou inwoners sal by die Here leer en hulle sal altyd vrede geniet.', 'AFRNLV'),
(27, 54, 14, 'Jou heersers sal regverdig optree. Tiranne sal ver wegbly van jou, en jy het niks om te vrees nie. Terreur sal nie naby jou kom nie.', 'AFRNLV'),
(27, 54, 15, 'As iemand jou aanval, sal dit nie Ek wees wat dit bewerk het nie. Wie jou aanval, sal die onderspit delf.', 'AFRNLV'),
(27, 54, 16, '“Ek het ’n ambagsman gemaak wat die vuur aanblaas en wapens van vernietiging daarin maak. Net so het Ek die verwoester geskep om verwoesting te saai.', 'AFRNLV'),
(27, 54, 17, 'Maar geen wapen wat teen jou gemik word, sal iets teen jou kan uitrig nie. Elke aanklag teen jou sal jy weerlê. Dit is die erflating van die dienaars van die Here. Aan hulle laat Ek reg geskied,” verklaar die Here.', 'AFRNLV'),
(27, 55, 1, '“Almal wat dors is, kom na die water toe. Selfs al het jy geen geld nie, kom, koop en eet. Kom, koop wyn en melk sonder prys en geld.', 'AFRNLV'),
(27, 55, 2, 'Hoekom spandeer julle julle geld op dit wat nie brood is nie? Hoekom werk julle vir iets wat nie kan versadig nie? Luister mooi na My, dan sal julle eet wat goed is, en versadig kan word met die beste wat te kry is!', 'AFRNLV'),
(27, 55, 3, 'Luister tog, kom na My toe. Luister na My dat julle kan lewe. Ek is gereed om ’n ewige verbond te sluit. Ek wil my troue liefde aan julle betoon soos Ek aan Dawid belowe het.', 'AFRNLV'),
(27, 55, 4, 'Ek het hom ’n getuie gemaak vir al die volke, ’n regeerder en bevelvoerder van volke.', 'AFRNLV'),
(27, 55, 5, 'Jy sal oor nasies regeer wat jy nie geken het nie. Nasies wat jou nie ken nie sal na jou toe hardloop ter wille van die Here jou God, die Heilige van Israel, wat jou vereer.”', 'AFRNLV'),
(27, 55, 6, 'Vra na die Here terwyl jy Hom nog kan vind. Roep Hom nou aan terwyl Hy nog naby is.', 'AFRNLV'),
(27, 55, 7, 'Die goddelose mens moet sy verkeerde dinge los, en die bose mens sy slegte gedagtes. Hy moet terugdraai na die Here en Hy sal hom genadig wees. Ja, draai na God, want Hy sal altyd vergewe!', 'AFRNLV'),
(27, 55, 8, '“My gedagtes is anders as julle s’n, en julle paaie is nie my paaie nie,” sê die Here.', 'AFRNLV'),
(27, 55, 9, '“Want soos die hemel hoër is as die aarde, so is wat Ek doen, hoër as wat julle doen, en my gedagtes hoër as julle gedagtes.', 'AFRNLV'),
(27, 55, 10, 'Reën en sneeu kom uit die hemel, en dit gaan nie daarheen terug nie. Dit maak die aarde nat om die plante te laat bot en vrugte te laat dra sodat daar saad is om te saai en brood om te eet.', 'AFRNLV'),
(27, 55, 11, 'Net so is dit met die woord wat uit my mond kom: Dit sal nie leeg na My toe terugkeer nie, maar dit sal doen wat Ek verwag en die doel bereik waarvoor Ek dit gestuur het.', 'AFRNLV'),
(27, 55, 12, 'Julle sal in blydskap wegtrek en in vrede gelei word. Die berge en heuwels sal juig en die bome in die veld sal hulle hande klap!', 'AFRNLV'),
(27, 55, 13, 'Waar daar eers net dorings was, sal daar nou sipresse groei. En in die plek van ’n dissel sal daar nou mirtebome groei. Dit sal wees tot eer van die Here, ’n blywende teken van sy mag en liefde.”', 'AFRNLV'),
(27, 56, 1, 'So sê die Here: “Tree regverdig en eerlik op, doen wat reg en goed is, want Ek is op pad om julle te red.', 'AFRNLV'),
(27, 56, 2, 'Geseënd is almal wat versigtig dit alles doen. Geseënd is elkeen wat my Sabbatdae onderhou deur te weier om dan te werk. En geseënd is almal wat weier om die verkeerde te doen.', 'AFRNLV'),
(27, 56, 3, '“’n Uitlander wat deel geword het van die volk van die Here moenie dink: ‘Die Here sal my sekerlik uitsluit van sy volk!’ nie. ’n Ontmande moenie dink: ‘Ek is maar ’n droë boom!’ nie.”', 'AFRNLV'),
(27, 56, 4, 'Want so sê die Here: “Aan die ontmandes wat my Sabbat onderhou en kies om te doen wat My behaag, en lewe volgens my verbond,', 'AFRNLV'),
(27, 56, 5, 'vir hulle sal Ek in my tempel en aan sy mure ’n gedenkteken oprig, en ’n erenaam gee wat beter is as dié van seuns en dogters. Ek sal aan hulle ’n blywende naam gee, wat nooit uitgewis sal word nie.', 'AFRNLV'),
(27, 56, 6, 'Ek seën ook die uitlanders wat hulle aan die Here wy en Hom dien en liefhet en die Sabbatdae onderhou en lewe volgens my verbond.', 'AFRNLV'),
(27, 56, 7, 'Ook húlle bring Ek na my heilige berg en gee hulle vreugde in my huis van gebed. Hulle brandoffers en ander offers sal Ek aanvaar, want my tempel sal ’n huis van gebed genoem word vir al die nasies.”', 'AFRNLV'),
(27, 56, 8, 'Die oppermagtige Here, wat die ballinge van Israel terugbring, sê: “Benewens my volk Israel bring Ek ook ander huis toe.”', 'AFRNLV'),
(27, 56, 9, 'Kom, wilde diere van die veld! Al die diere in die bos, kom en verslind my volk!', 'AFRNLV'),
(27, 56, 10, 'Israel se wagte is almal blind en weet niks. Hulle is soos honde wat nie kan grom of blaf wanneer gevaar aankom nie. Hulle hou net daarvan om rond te lê, te droom en te slaap.', 'AFRNLV'),
(27, 56, 11, 'Hulle is so gulsig soos honde wat nooit genoeg kry nie. Hulle is dwase herders. Elkeen loop op sy eie paadjie en elkeen sorg net vir homself.', 'AFRNLV'),
(27, 56, 12, 'Hulle sê: “Kom, hier is die wyn! Laat ons dronk word van bier! Laat ons aanhou partytjie hou! Môre sal selfs nog beter wees as vandag.”', 'AFRNLV'),
(27, 57, 1, 'Die regverdige gaan dood en niemand neem dit ter harte nie. Die getroues kom om voor hulle tyd. En niemand verstaan dat regverdiges sterf om aan boosheid te ontkom nie.', 'AFRNLV'),
(27, 57, 2, 'Hulle wat opreg leef, gaan na waar daar vrede is, en vind rus in die graf.', 'AFRNLV'),
(27, 57, 3, '“Maar kom hier, julle kinders van towenaars, julle afstammelinge van egbrekers en prostitute!', 'AFRNLV'),
(27, 57, 4, 'Met wie spot julle? Vir wie lag julle en steek julle tong uit? Julle is mos kinders van sondaars, die afstammelinge van leuenaars!', 'AFRNLV'),
(27, 57, 5, 'Julle brand van wellus onder elke groen boom. Julle slag julle kinders in elke vallei, onder elke oorhangende rots.', 'AFRNLV'),
(27, 57, 6, 'Julle gode is die gladde rotse in die valleie. Vir hulle het julle drankoffers uitgegiet en graanoffers aangebied. Moet ek tevrede daarmee wees?', 'AFRNLV'),
(27, 57, 7, 'Op hoë berge en heuwels het jy ’n bed ingerig vir jou onsedelikhede deur afgode te aanbid. Jy het daarheen opgegaan om offers te bring.', 'AFRNLV'),
(27, 57, 8, 'Agter toe deure het jy jou afgodsbeelde opgestel. Jy was ontrou aan My en het jou kaal uitgetrek. Jy het op die bed geklim, en vir hulle plek gemaak. Jy het ’n verbintenis met jou bedmaats gemaak en hulle naaktheid geniet.', 'AFRNLV'),
(27, 57, 9, 'Jy het olyfolie en parfuum as offers vir Molek gegee. Jy het boodskappers na ver plekke gestuur, selfs tot in die doderyk.', 'AFRNLV'),
(27, 57, 10, 'Jy het moeg geword van jou soektog, maar jy het nooit erken: ‘Dit is sinloos!’ nie. Jy het jouself weer versterk, en dan maar net aangegaan.', 'AFRNLV'),
(27, 57, 11, '“Hoekom was jy banger vir hulle as vir My? Hoekom onthou jy My nie meer nie en dink jy nie meer aan My nie? Is dit omdat Ek lank stilgebly het, dat jy My nie meer dien nie?', 'AFRNLV'),
(27, 57, 12, 'Daarom sal Ek jou optrede ontbloot. Jou gode sal jou nie kan help nie.', 'AFRNLV'),
(27, 57, 13, 'As jy roep om hulp, mag jou klomp afgode jou red! Maar ’n wind sal hulle wegwaai en hulle omstamp. Wie egter tot My sy toevlug neem, sal die hele land erf en my heilige berg besit.”', 'AFRNLV'),
(27, 57, 14, 'Dan sal die Here sê: “Herbou die pad! Verwyder die rotse en klippe uit die pad van my volk!”', 'AFRNLV'),
(27, 57, 15, 'So sê die hoë, verhewe Een wat vir altyd bestaan, wie se Naam die Heilige is: “Ek woon in ’n hoë, heilige plek, maar ook saam met die mens wat berouvol en nederig is. Ek gee nuwe krag aan dié wat nederig is en aan dié wat verdruk word, en nuwe krag aan dié wat berouvol is.', 'AFRNLV'),
(27, 57, 16, 'Want Ek kla nie vir altyd aan nie en bly nie vir lank kwaad nie. Want dan sou dit die einde wees van die mens wat Ek geskep het en aan wie Ek die lewensasem gegee het.', 'AFRNLV'),
(27, 57, 17, 'Ek was baie kwaad oor my volk se sonde en hebsug. Ek het hulle gestraf en Myself in woede onttrek aan hulle. Maar hulle het net bloot aangehou om te sondig.', 'AFRNLV'),
(27, 57, 18, 'Ek het gesien wat hulle doen, maar nogtans sal Ek hulle gesond maak! Ek sal hulle begelei en dié wat treur, vertroos.', 'AFRNLV'),
(27, 57, 19, 'Dan sal hulle My weer loof. En hulle sal vrede hê, almal van ver en naby. Want Ek sal hulle almal genees,” sê die Here.', 'AFRNLV'),
(27, 57, 20, '“Maar die goddeloses is soos die onstuimige see. Dit kom nooit tot rus nie. Die golwe hou aan om slyk en modder uit te stoot.', 'AFRNLV'),
(27, 57, 21, 'Daar is geen vrede vir die bose mense nie,” sê my God.', 'AFRNLV'),
(27, 58, 1, '“Roep so hard as wat jy kan! Roep so hard soos ’n trompet kan blaas! Vertel my volk van hulle oortredings, die mense van Jakob van hulle sondes!', 'AFRNLV'),
(27, 58, 2, 'Hulle soek elke dag my wil asof hulle ywerig my paaie wil ken. Jy sou dink hulle is ’n volk wat doen wat reg is, en nie die bepalings van sy God nagelaat het nie. Hulle vra My om beslissings te maak en lyk gretig om naby God te wees.', 'AFRNLV'),
(27, 58, 3, 'Hulle vra: ‘Waarom het ons gevas, maar U sien dit nie? Ons het ons verootmoedig, maar U het dit nie opgelet nie!’ “Dis omdat julle op vasdae net julle eie plesier najaag, en die mense in julle diens nog harder laat werk.', 'AFRNLV'),
(27, 58, 4, 'Julle vas eindig in twis, rusie en vuisgevegte. Op hierdie manier kan julle nie vas en dan verwag dat dit in die hemel gehoor sal word nie.', 'AFRNLV'),
(27, 58, 5, 'Is dit die vas wat Ek verkies, net ’n dag waarop ’n mens homself verneder? Is dit om net jou kop te buig soos ’n biesie en te sit in sak en as? Is dit wat jy ’n vas noem, ’n dag wat vir die Here aanvaarbaar sal wees?', 'AFRNLV'),
(27, 58, 6, '“Nee, is die vas wat Ek wil hê, dan nie: om mense wat onregverdig in die tronk is, vry te laat, om die juk van mense af te haal en elke juk te breek nie?', 'AFRNLV'),
(27, 58, 7, 'Is dit nie om jou kos te deel met dié wat honger is, om aan die arm swerwer blyplek te gee, om klere te gee vir mense wat dit nodig het, om nie weg te draai van jou familie wat jou hulp nodig het nie?', 'AFRNLV'),
(27, 58, 8, 'As jy dit doen, sal die lig vir jou deurbreek soos die nuwe dag. Jou wonde sal spoedig genees. Hy wat jou red, sal voor jou uitgaan, die heerlikheid van die Here sal jou van agter beskerm.', 'AFRNLV'),
(27, 58, 9, 'Wanneer jy dan roep om hulp, sal die Here antwoord. Jy sal roep om hulp en Hy sal sê: Hier is Ek! “As jy ontslae raak van die juk van verdrukking, van die beskuldigende vinger en kwaadpratery,', 'AFRNLV'),
(27, 58, 10, 'as jy kos gee vir dié wat honger is en hulle help wat verdruk word, sal jou lig skyn in die donkerte en jou nag sal word soos helder dag.', 'AFRNLV'),
(27, 58, 11, 'Die Here sal jou altyd lei. Selfs in tye van droogte sal Hy voorsien in jou behoeftes. Hy sal jou gesond en sterk hou. Jy sal wees soos ’n tuin wat genoeg water kry, soos ’n fontein wat altyd aanhou vloei.', 'AFRNLV'),
(27, 58, 12, 'Jou kinders sal die puinhope van jou stede herbou. Dan sal hulle jou noem: die een wat stukkende mure en stede opbou.', 'AFRNLV'),
(27, 58, 13, '“As jy jou daarvan weerhou om op die Sabbatdag te oortree en op my heilige dag te doen net wat jy wil; as die Sabbat vir jou ’n vreugde is, en jy die heilige dag van die Here in ere hou; as jy dit respekteer deur nie jou gewone gang te gaan nie, nie te doen wat jy wil, of nuttelose woorde te praat nie,', 'AFRNLV'),
(27, 58, 14, 'dan sal jy jou vreugde vind in die Here. Ek sal jou die land weer in besit laat neem, Ek sal jou laat eet van die opbrengs van die land van jou vader Jakob. Ek, die Here, het dit gesê.”', 'AFRNLV'),
(27, 59, 1, 'Die Here is nie te swak om julle te red nie. Hy is nie te doof om julle te hoor nie.', 'AFRNLV'),
(27, 59, 2, 'Julle probleem is dat julle sondes julle afgesny het van God. Hy het weggedraai van julle. Dit is weens julle sondes dat Hy nie meer na julle wil luister nie.', 'AFRNLV'),
(27, 59, 3, 'Julle hande is vol bloed, julle vingers is skuldig van al die onreg. Julle monde is vol liegstories. Julle tonge fluister net onreg.', 'AFRNLV'),
(27, 59, 4, 'Niemand stel sy saak met opregtheid nie. Geen uitspraak is betroubaar nie. Almal vertrou op leë argumente en praat leuens. Hulle verwek slegte gedagtes en gee dan geboorte aan onreg.', 'AFRNLV'),
(27, 59, 5, 'Hulle broei slangeiers uit en weef ’n spinnekopweb. Dié wat van die eiers eet, sal sterf. En as die eiers breek, kom daar slange uit.', 'AFRNLV'),
(27, 59, 6, 'Die spinnerakke is onbruikbaar vir klere; hulle kan hulleself nie daarmee toemaak nie. Hulle dade is vol boosheid en hulle kenteken is geweld.', 'AFRNLV'),
(27, 59, 7, 'Hulle voete hardloop om kwaad te doen en is haastig om onskuldige bloed te vergiet. Hulle planne is bose planne. Hulle kenmerk is ondergang en verwoesting.', 'AFRNLV'),
(27, 59, 8, 'Ware vrede ken hulle nie. Op hulle paaie is daar geen reg nie. Dié wat daarop loop, sal nie vrede ken nie.', 'AFRNLV'),
(27, 59, 9, 'Daarom is redding ver van ons, geregtigheid nie te vind nie. Ons wag op lig, maar alles bly donker om ons. Ons wag vir helderheid, maar dit is nog steeds donker.', 'AFRNLV'),
(27, 59, 10, 'Soos blindes tas ons teen die mure. Ons tas rond soos mense sonder oë. Selfs helder oordag struikel ons asof dit skemer is. Geen wonder ons is soos lyke tussen gesonde mense nie!', 'AFRNLV'),
(27, 59, 11, 'Ons grom soos honger bere. Ons kla soos tortelduiwe. Want ons soek na reg, maar dis nêrens te kry nie. Ons soek na uitkoms, maar dit bly ver van ons af.', 'AFRNLV'),
(27, 59, 12, 'Ons oortredings teen U is baie. Ons sondes getuig teen ons. Ons opstandigheid is altyd voor ons, ons is bewus van ons sondes:', 'AFRNLV'),
(27, 59, 13, 'ons opstand en valsheid teen die Here, die ontrou teen ons God, ons onreg en verdraaiing van die reg. Ons beplan en vertel leuens.', 'AFRNLV'),
(27, 59, 14, 'Die reg is omgekeer, die regverdige mense moet op ’n afstand staan. Die waarheid struikel in die strate. Eerlikheid kan nie daar ingaan nie.', 'AFRNLV'),
(27, 59, 15, 'Waarheid is nêrens te vind nie. Elkeen wat ophou om kwaad te doen, word self vervolg. Die Here het dit raakgesien, en dit was vir Hom verkeerd dat daar geen regverdigheid in die regspraak meer was nie.', 'AFRNLV'),
(27, 59, 16, 'Hy was verstom om te sien dat niemand die verdruktes help nie. Daarom het Hy self gekom om redding te bewerk en geregtigheid te laat geskied.', 'AFRNLV'),
(27, 59, 17, 'Hy trek regverdigheid aan soos beskermende klere, en sit die helm van redding op sy kop. Sy klere is wraak en sy woede ’n mantel.', 'AFRNLV'),
(27, 59, 18, 'Hy vergeld almal volgens hulle verdienste: sy woede straf sy vyande, selfs hulle wat ver is.', 'AFRNLV'),
(27, 59, 19, 'Van die westekant af sal mense die Naam van die Here eer, van die oostekant af sal hulle sy heerlikheid eer. Hy kom soos ’n opgedamde vloed, wat deur die Gees van die Here aangeblaas word.', 'AFRNLV'),
(27, 59, 20, '“Die Redder sal kom na Sion, Hy kom as Verlosser vir almal in Jakob wat hulle van hulle sondes bekeer,” sê die Here.', 'AFRNLV'),
(27, 59, 21, '“Wat My betref,” sê die Here, “dit is my verbond met hulle: My Gees wat op jou is en my woorde wat Ek in jou mond lê, sal nie uit jou mond of uit die monde van jou kinders, of jou kindskinders verdwyn nie, van nou af en vir altyd. Ek, die Here, het so gesê!”', 'AFRNLV'),
(27, 60, 1, '“Staan op, Jerusalem, laat jou lig skyn sodat alle volke dit kan sien! Want die Here se heerlikheid skyn op jou.', 'AFRNLV'),
(27, 60, 2, 'Duisternis kom oor die aarde, donkerte oor al die nasies, maar oor jou gee die Here lig, oor jou verskyn sy teenwoordigheid.', 'AFRNLV'),
(27, 60, 3, 'Nasies sal stroom na jou lig, en konings na die glans van die nuwe dag wat vir jou aangebreek het.', 'AFRNLV'),
(27, 60, 4, 'Kyk rondom jou. Hulle kom almal bymekaar. Jou seuns kom uit ver lande. Jou dogtertjies word op die heup gedra.', 'AFRNLV'),
(27, 60, 5, 'Jy sal dit sien, jou oë sal blink, en jou hart sal bons van vreugde, want handelaars van oor die hele wêreld bring hulle skatte na jou, die rykdom van baie lande.', 'AFRNLV'),
(27, 60, 6, 'Troppe kamele kom na jou toe, jong kamele uit Midian en Efa. Almal wat uit Skeba kom, bring goud en wierook om daarmee die lof van die Here te besing.', 'AFRNLV'),
(27, 60, 7, 'Die kleinvee van Kedar word vir jou gegee. Die ramme van Nebajot is tot jou beskikking. Hulle sal aanvaarbaar wees vir offers op my altare. Ek sal my heerlike tempel nog verder verheerlik.', 'AFRNLV'),
(27, 60, 8, '“Wat sien Ek aangesweef kom soos wolke, soos duiwe na hulle neste toe?', 'AFRNLV'),
(27, 60, 9, 'Die eilande sien op na My, die skepe van Tarsis is heel voor om jou kinders van ver af te bring, saam met hulle skatte, tot eer van die Here jou God, die Heilige van Israel, want Hy het jou laat skitter met sy glans.', 'AFRNLV'),
(27, 60, 10, '“Vreemdes sal jou stede herbou, hulle konings sal tot jou diens wees. Ek het jou in woede gestraf, maar in my genade sal Ek My oor jou ontferm.', 'AFRNLV'),
(27, 60, 11, 'Jou stadshekke sal heeldag en heelnag oop wees, sodat die rykdom van die nasies na jou gebring kan word en die konings in ’n triomftog die stad binnegelei sal word.', 'AFRNLV'),
(27, 60, 12, 'Die nasie of koninkryk wat jou nie dien nie, sal verdwyn en vernietig word.', 'AFRNLV'),
(27, 60, 13, '“Die pragtige bome van die Libanon sal na julle toe kom, die woude vol sipresse, platane en denne. Dit sal gebruik word om my heiligdom te versier. My tempel sal heerlik wees.', 'AFRNLV'),
(27, 60, 14, 'Die kinders van jou verdrukkers sal voor jou kom buig. Almal wat op jou neergesien het, sal jou voete kom soen. Hulle sal jou noem: die Stad van die Here, Sion van die Heilige van Israel.', 'AFRNLV'),
(27, 60, 15, '“Waar jy voorheen verstoot is, gehaat en deur almal vermy, gee Ek jou nou blywende roem, en maak Ek jou ’n vreugde, geslag na geslag.', 'AFRNLV'),
(27, 60, 16, 'Jy sal die melk van nasies drink, aan ’n koninklike bors drink. Dan sal jy weet dat Ek, die Here, jou Redder en Verlosser, die Magtige van Jakob is.', 'AFRNLV'),
(27, 60, 17, 'Ek ruil jou brons vir goud, jou yster vir silwer, jou hout vir brons en jou klippe vir yster. Vrede en regverdigheid sal jou heersers wees!', 'AFRNLV'),
(27, 60, 18, 'Geweld sal verdwyn uit jou land, ja, ondergang en verwoesting van binne jou grense. Redding sal om jou wees soos stadsmure, en almal wat die stad binnekom, sal My loof.', 'AFRNLV'),
(27, 60, 19, 'Bedags sal dit nie die son wees wat vir jou lig verskaf nie, en snags sal jy nie die maan nodig hê vir lig nie, want die Here sal vir altyd jou lig wees, en jy sal roem in jou God.', 'AFRNLV'),
(27, 60, 20, 'Jou son sal nooit weer ondergaan, of die maan afneem nie. Want die Here sal jou lig wees vir altyd. Jou dae van hartseer het op ’n einde gekom.', 'AFRNLV'),
(27, 60, 21, 'Al jou inwoners sal regverdig wees. En hulle sal die land vir altyd besit, want Ek sal hulle met my eie hande plant, om my roem te vermeerder.', 'AFRNLV'),
(27, 60, 22, 'Die kleinste onder hulle sal duisende word, die swakste ’n sterk nasie. Ek is die Here. Wanneer die tyd daarvoor kom, sal Ek dit doen.”', 'AFRNLV'),
(27, 61, 1, 'Die Gees van die oppermagtige Here het op my gekom. Die Here het my gesalf om goeie nuus te bring vir arm mense. Hy het my gestuur om dié wat hartseer is, te troos, om vir die gevangenes vryheid aan te kondig, en vrylating vir dié in die tronk;', 'AFRNLV'),
(27, 61, 2, 'om die genadejaar van die Here aan te kondig, die dag van afrekening vir ons God. Maar almal wat treur, troos Hy,', 'AFRNLV'),
(27, 61, 3, 'die dag wanneer Hy vir dié wat in Sion treur, eer gee in plaas van smart, vreugde in plaas van droefheid, blydskap in plaas van hartseer. Die Here het hulle geplant soos sterk en groot eike om sy roem te vermeerder.', 'AFRNLV'),
(27, 61, 4, 'Hulle sal die verlate stede herbou, en die plekke weer opbou wat lank gelede verwoes is. Hulle sal die verwoeste stede herstel, plekke wat vir geslagte lank verlate gelê het.', 'AFRNLV'),
(27, 61, 5, 'Buitelanders sal julle kleinvee laat wei, vreemdelinge sal julle landerye en julle wingerde bewerk.', 'AFRNLV'),
(27, 61, 6, 'Julle sal genoem word: die priesters van die Here, die bedienaars van ons God. Julle sal die skatte van die nasies geniet, en spog met hulle rykdom.', 'AFRNLV'),
(27, 61, 7, 'In plaas van vernedering en minagting sal my volk ’n dubbele deel ontvang van voorspoed en ewige vreugde.', 'AFRNLV'),
(27, 61, 8, '“Want Ek, die Here, het geregtigheid lief. Ek haat diefstal en misdaad. Omdat Ek getrou is, sal Ek my volk beloon vir hulle lyding. Ek sluit ’n verbond met hulle wat vir altyd sal bestaan.', 'AFRNLV'),
(27, 61, 9, 'Hulle afstammelinge sal bekend wees onder die volke, en hulle nakomelinge onder die nasies. Almal wat hulle sien, sal besef dat hulle ’n volk is wat die Here geseën het.”', 'AFRNLV'),
(27, 61, 10, 'Ek verheug my in die Here! Ek is bly in my God! Want Hy het vir my klere van redding aangetrek, en vir my die mantel van regverdigheid omgehang. Ek is soos ’n bruidegom met sy sierkroon, soos ’n bruid verfraai met haar juwele.', 'AFRNLV'),
(27, 61, 11, 'Soos die grond die plante laat uitspruit en die vrugtebome in ’n tuin vrugte lewer, so sal die oppermagtige Here sy reg vir al die nasies toon.', 'AFRNLV'),
(27, 62, 1, 'Omdat ek Sion liefhet en na Jerusalem verlang, kan ek nie stilbly nie. Ek sal nie ophou om vir die stad te bid nie totdat daar vir haar geregtigheid kom soos ’n nuwe dag, en haar redding soos ’n fakkel brand.', 'AFRNLV'),
(27, 62, 2, 'Die nasies sal jou redding sien, en die konings sal jou eer aanskou. Jy sal ’n nuwe naam kry wat die Here self vir jou gekies het.', 'AFRNLV'),
(27, 62, 3, 'Die Here sal jou soos ’n kroon in sy hand hou, ’n koning se kroon in die hand van jou God.', 'AFRNLV'),
(27, 62, 4, 'Hulle sal jou nie meer die Verstoteling noem nie en jou land nie meer die Verlatene nie. Jy sal genoem word: “Een wat Ek liefhet” en jou land: “My Bruid.” Die Here het jou lief, en jou land behoort aan Hom.', 'AFRNLV'),
(27, 62, 5, 'Soos ’n jong man met ’n meisie trou, so sal jou kinders vir jou sorg. En soos ’n bruidegom bly is oor sy bruid, so sal jou God bly wees oor jou.', 'AFRNLV'),
(27, 62, 6, 'Ek het wagte op jou mure gesit, Jerusalem. Hulle sal dag en nag bid. Julle wat die Here herinner aan sy beloftes, moenie rus nie.', 'AFRNLV'),
(27, 62, 7, 'Moenie die Here met rus laat nie, totdat Hy Jerusalem herstel het, en die hele wêreld die stad se lof besing.', 'AFRNLV'),
(27, 62, 8, 'Die Here het vir Jerusalem gesweer by sy eie mag: “Ek sal nooit weer jou koring as kos vir jou vyande gee nie. Nooit weer sal vreemde soldate die wyn drink waarvoor jy hard gewerk het nie.', 'AFRNLV'),
(27, 62, 9, 'Dié wat die koring oes, sal dit ook eet en die Here loof. Dié wat druiwe pluk, sal self die wyn drink in die voorhof van my heiligdom.”', 'AFRNLV'),
(27, 62, 10, 'Gaan uit, gaan uit deur die poorte, maak die grootpad gereed vir my volk wat terugkom! Maak die pad reg! Bou dit op! Bou die grootpad! Rol weg die klippe! Steek ’n vaandel in die lug sodat al die volke dit kan sien!', 'AFRNLV'),
(27, 62, 11, 'Die Here maak ’n aankondiging oor die hele aarde: “Sê vir Sion: Jou Redder kom! Kyk, sy beloning is by Hom.”', 'AFRNLV'),
(27, 62, 12, 'Hulle sal genoem word: “Die heilige volk, die volk wat deur die Here gered is.” Jerusalem, jy sal genoem word: “Die begeerlike stad, die stad wat nie meer verlate is nie.”', 'AFRNLV'),
(27, 63, 1, 'Wie is dit wat kom uit Edom, uit Bosra, met bloedrooi klere aan? Wie kom met die pragtige klere aan terwyl Hy met groot krag voortmarsjeer? “Dit is Ek, die Here, wat sê dat Ek julle red. Ek is sterk genoeg om te red!”', 'AFRNLV'),
(27, 63, 2, 'Waarom is u klere so rooi soos dié van iemand wat die wynpers getrap het?', 'AFRNLV'),
(27, 63, 3, '“Ek het alleen die wynpers getrap. Daar was niemand van die volke wat My gehelp het nie. In my woede het Ek my vyande vernietig. In my wraak het Ek hulle vertrap. Hulle bloed het op my klere gespat, en so my klere rooi gemaak.', 'AFRNLV'),
(27, 63, 4, 'Want die tyd het gekom om my volk te verlos, om hulle van hulle vyande los te koop.', 'AFRNLV'),
(27, 63, 5, 'Ek het gekyk, maar daar was niemand om my volk te help nie. Ek was ontsteld omdat daar niemand was wat kom help het nie. Daarom het Ek alleen wraak geneem, sonder enige hulp het Ek die oordeel uitgespreek.', 'AFRNLV'),
(27, 63, 6, 'Ek het die volke in my woede vertrap. Ek het hulle laat steier van woede. Ek het hulle bloed oor die grond laat vloei.”', 'AFRNLV'),
(27, 63, 7, 'Ek sal vertel van die goedheid van die Here, sy roemryke dade wat Hy verrig het, ja, die talle goeie dinge wat Hy gedoen het: sy goedheid vir Israel, en alles wat Hy in genade en liefde gedoen het.', 'AFRNLV'),
(27, 63, 8, 'Hy het gesê: “Hulle is my eie volk. Hulle sal nie weer ontrou aan My word nie.” So het Hy hulle Redder geword.', 'AFRNLV'),
(27, 63, 9, 'In al hulle nood het Hy saam met hulle gely. Hy was die engel wat hulle toe gered het. In sy liefde en genade het Hy hulle gered. Hy het hulle opgetel en gedra soos in die ou dae.', 'AFRNLV'),
(27, 63, 10, 'Maar hulle het in opstand gekom en sy Heilige Gees bedroef. Daarom het Hy hulle vyand geword en self teen hulle geveg.', 'AFRNLV'),
(27, 63, 11, 'Toe het sy volk onthou van die tyd van Moses. Hulle het uitgeroep: “Waar is die Een wat Israel deur die see gelei het met Moses as hulle herder? Waar is die Een wat sy Gees van heiligheid gestuur het om tussen sy volk te wees?', 'AFRNLV'),
(27, 63, 12, 'Waar is die Een wat met sy magtige arm aan Moses se regterkant geloop het? Waar is die Een wat die waters voor sy volk oopgekloof het en vir Hom ’n ewige Naam gemaak het?', 'AFRNLV'),
(27, 63, 13, 'Waar is die Een wat sy volk deur die diep waters gelei het? Soos ’n perd in ’n woestyn het hulle nie gestruikel nie!', 'AFRNLV'),
(27, 63, 14, 'Soos ’n trop beeste wat afstap na die vallei, so het die Gees van die Here sy volk rusplek gegee, so het U u volk gelei om die roem van u Naam te vermeerder.”', 'AFRNLV'),
(27, 63, 15, 'Kyk af uit die hemel en sien ons tog raak van waar U sit, op u heilige en verhewe troon. Waar is u ywer van voorheen, u magtige dade? U weerhou u ontferming en genade van ons.', 'AFRNLV'),
(27, 63, 16, 'U is mos nog ons Vader! Selfs as Abraham en Israel ons nie wil erken nie, bly U steeds ons Vader, Here. U is van altyd af ons Redder.', 'AFRNLV'),
(27, 63, 17, 'Here, hoekom het U toegelaat dat ons afdraai van u paaie? Hoekom het U ons hardkoppig gemaak sodat ons U nie gedien het nie? Keer tog terug want ons is u dienaars, u spesiale besitting.', 'AFRNLV'),
(27, 63, 18, 'Vir ’n kort tyd kon u heilige volk u tempel besit. Maar nou het ons vyande dit verwoes.', 'AFRNLV'),
(27, 63, 19, 'Ons het geword soos mense oor wie U nog nooit regeer het nie. Hoekom tree U op asof ons nog nooit bekend was as u volk nie?', 'AFRNLV'),
(27, 64, 1, 'As U maar die hemel wou laat oopskeur en afkom! Hoe sal die berge nie bewe in u teenwoordigheid nie!', 'AFRNLV'),
(27, 64, 2, 'Kom soos ’n vuur wat hout laat brand en water laat kook, kom tog en maak Uself bekend aan u vyande. Dan sal die nasies voor U bewe!', 'AFRNLV'),
(27, 64, 3, 'Toe U lank gelede afgekom het, het U ontsagwekkende dinge gedoen, wat ons nie verwag het nie, en die berge het voor U gebewe.', 'AFRNLV'),
(27, 64, 4, 'Vandat die wêreld gemaak is, het geen oor gehoor of oog ’n God gesien soos U, wat doen wat U doen vir dié wat op U vertrou nie.', 'AFRNLV'),
(27, 64, 5, 'U help mense wat met blydskap doen wat U beveel, wat u weë onthou. Maar ons het aangehou om verkeerd te doen. U was kwaad vir ons. Hoe kan ons ooit gered word?', 'AFRNLV'),
(27, 64, 6, 'Voor U het ons almal geword soos iemand wat onrein is. Ons beste dade is soos vuil klere, soos verskrompelde blare. Deur ons sondes waai die wind ons weg.', 'AFRNLV'),
(27, 64, 7, 'Niemand roep na U om hulp nie, niemand soek sy sterkte in U nie. U het u gesig vir ons verberg, U laat ons vergaan onder die las van ons sondes.', 'AFRNLV'),
(27, 64, 8, 'Tog, Here, is U ons Vader. Ons is soos klei en U is die Pottebakker. Deur u hand is ons almal gevorm.', 'AFRNLV'),
(27, 64, 9, 'Here, moet tog nie kwaad wees vir ons nie. Moenie ons sondes vir altyd teen ons hou nie. Ons bid tot U: Sien ons tog raak. Ons almal is tog u volk!', 'AFRNLV'),
(27, 64, 10, 'U heilige stad het ’n woestyn geword. Sion is ’n woesteny, Jerusalem is soos ’n verlate woestyn.', 'AFRNLV'),
(27, 64, 11, 'Ons heilige en glorieryke tempel waar ons voorouers U aanbid het, is afgebrand. Alles wat vir ons kosbaar was, is vernietig.', 'AFRNLV'),
(27, 64, 12, 'Raak die dinge U dan nie, Here? Gaan U doodstil bly? Sal U aanhou om ons te laat ly, ons te kasty bo ons vermoëns?', 'AFRNLV'),
(27, 65, 1, '“Ek openbaar My aan hulle wat nie my raad gevra het nie. Ek laat My vind deur mense wat My nie gesoek het nie. Vir ’n nasie wat nie na My geroep het nie, het Ek gesê: ‘Hier is Ek!’', 'AFRNLV'),
(27, 65, 2, 'Want Ek het heeldag lank my hande uitgesteek na my eie, opstandige volk. Maar hulle het aangehou loop op hulle eie sondige paaie. Hulle het hulle eie koppe gevolg.', 'AFRNLV'),
(27, 65, 3, 'Hulle is ’n volk wat My in my gesig beledig. Hulle bring offers vir afgode in tuine en brand wierook op hulle steenaltare.', 'AFRNLV'),
(27, 65, 4, 'In die nag gaan hulle na die grafte en geheime plekke om bose geeste te aanbid. Hulle eet varkvleis en onrein kos wat verbode is.', 'AFRNLV'),
(27, 65, 5, 'En dan sê hulle: ‘Bly waar jy is! Moenie naby my kom nie! Ek is heiliger as jy!’ Sulke mense is soos rook in my neus, soos ’n vuur wat heeldag brand.', 'AFRNLV'),
(27, 65, 6, '“Dit staan voor My geskryf: Ek sal nie langer stilbly nie. Nee, Ek sal hulle straf. Ek gaan hulle terugbetaal volgens hulle verdienste.', 'AFRNLV'),
(27, 65, 7, 'Ek gaan hulle straf vir hulle eie sondes en vir die sondes van hulle voorouers,” sê die Here. “Want hulle het wierook gebrand op die berge, en My beledig op die hoogtes. Ek gaan hulle straf, volgens wat hulle verdien.”', 'AFRNLV'),
(27, 65, 8, 'So sê die Here: “As daar nog sap in ’n druiwetros is, sê die mense: ‘Moenie dit weggooi nie, want dit kan nog gebruik word.’ So sal Ek doen ter wille van my dienaars: Ek sal hulle nie almal vernietig nie.', 'AFRNLV'),
(27, 65, 9, 'Ek sal vir Jakob weer ’n nageslag gee, aan Juda kinders wat my bergland sal besit. Die mense wat Ek uitverkies, sal dit in besit neem, en daar sal my dienaars woon.', 'AFRNLV'),
(27, 65, 10, '“Die Saronvlakte sal ’n weiveld wees vir mense met kleinvee, en die Akorlaagte ’n rusplek vir die beeste. Dit is vir hulle uit die volk wat na my wil vra.', 'AFRNLV'),
(27, 65, 11, '“Maar die res van julle het die Here versaak en my heilige berg vergeet. Julle het die geluksgod en die god van die noodlot aanbid.', 'AFRNLV'),
(27, 65, 12, 'Daarom het Ek julle bestem om doodgemaak te word. Julle sal moet neerkniel om geslag te word. Want toe Ek julle geroep het, het julle nie geantwoord nie. Toe Ek gepraat het, het julle nie geluister nie. Julle het gedoen wat verkeerd is reg voor my oë. Julle het gekies om te doen wat Ek haat.”', 'AFRNLV'),
(27, 65, 13, 'Daarom sê die oppermagtige Here: “My dienaars sal eet, maar julle sal honger ly. My dienaars sal drink, maar julle sal dors ly. My dienaars sal bly wees, maar julle sal in die skande kom.', 'AFRNLV'),
(27, 65, 14, 'My dienaars sal sing met vreugde in die hart. Maar julle sal uitroep van droefheid, julle sal ween oor julle leed.', 'AFRNLV'),
(27, 65, 15, '“Dié wat Ek uitverkies het, sal julle naam gebruik om mense mee te vervloek. Die oppermagtige Here sal julle vernietig, maar aan sy dienaars gee Hy ’n nuwe naam.', 'AFRNLV'),
(27, 65, 16, 'Almal wat iemand wil seën of wil sweer, sal dit doen in die Naam van die God van waarheid. Die probleme van voorheen sal vergete wees. Ek laat dit verdwyn.”', 'AFRNLV'),
(27, 65, 17, '“Kyk, Ek skep ’n nuwe hemel en ’n nuwe aarde. Die vorige dinge sal nie meer onthou word nie en nie in die gedagte opkom nie.', 'AFRNLV'),
(27, 65, 18, 'Wees bly en jubel oor wat Ek gaan skep. Ek skep ’n Jerusalem waaroor mense bly sal wees, en sy inwoners sal ’n bron van vreugde wees.', 'AFRNLV'),
(27, 65, 19, 'Ek sal bly wees oor Jerusalem, My verheug oor my volk. In die stad sal jy nooit weer hoor hoe mense huil of om hulp roep nie.', 'AFRNLV'),
(27, 65, 20, '“Nooit weer sal ’n suigeling net maar ’n paar dae leef nie. Daar sal nie grysaards wees wat nie hulle jare uitleef nie. Iemand wat op 100 jaar sterf, sal as ’n jong man geag word. Iemand wat vroeër as 100 jaar sterf, sal beskou word as ’n vervloekte.', 'AFRNLV'),
(27, 65, 21, 'Dan sal mense weer huise bou en daarin woon. Hulle sal wingerde plant en self die druiwe eet.', 'AFRNLV'),
(27, 65, 22, 'Hulle sal nie huise bou waarin ander mense woon nie. Hulle sal nie meer plant, maar ander eet die vrugte nie. My volk sal oud word soos ’n boom. Hulle wat Ek uitverkies het, sal die vrug geniet van hulle eie handewerk.', 'AFRNLV'),
(27, 65, 23, '“Hulle sal nie tevergeefs swoeg, en kinders grootmaak vir rampe nie. Want hulle sal ’n volk wees wat deur die Here geseën is, hulle en hulle afstammelinge.', 'AFRNLV'),
(27, 65, 24, 'Ek sal hulle antwoord nog voor hulle na My roep. Terwyl hulle vra, sal Ek hulle gebede verhoor.', 'AFRNLV'),
(27, 65, 25, 'Die wolf en die lam sal saam wei. Die leeu sal strooi vreet soos ’n bees, en giftige slange sal stof vreet. Op my heilige berg sal hulle geen skade aanrig, en niks vernietig nie. Ek, die Here, sê so!”', 'AFRNLV'),
(27, 66, 1, 'So sê die Here: “Die hemel is my troon en die aarde my voetstoeltjie. Kan julle ooit ’n tempel bou wat so goed is? Kan julle ’n huis bou waarin Ek sal woon?', 'AFRNLV'),
(27, 66, 2, 'My hand het alle dinge gemaak en so het alles ontstaan. Ek, die Here, het gepraat! “Dit is die een wat Ek raaksien, die een wat nederig is en berou het oor sy sonde, wat ontsag het vir my woord.', 'AFRNLV'),
(27, 66, 3, 'Party mense offer bulle en ander offer mense. Sommige offer lammers as offer en ander ’n hond se nek. Party offer graan, en ook offers van varkbloed. Party offer wierook. Dis alles afskuwelike offers. Hierdie mense het besluit om hulle eie pad te loop. Hulle skep behae in hulle afskuwelikhede.', 'AFRNLV'),
(27, 66, 4, 'Daarom sal Ek hulle moet straf en oor hulle bring wat hulle die meeste vrees. Toe Ek geroep het, het niemand geantwoord nie; toe Ek gepraat het, het niemand geluister nie. Hulle het gedoen wat in my oë verkeerd is. Hulle het gekies om te doen juis dit wat Ek haat.”', 'AFRNLV'),
(27, 66, 5, 'Luister na die boodskap van die Here, en bewe oor wat Hy sê: “Julle naaste familie haat julle en verstoot julle omdat julle lojaal aan My is. ‘Laat die Here Homself bewys,’ sê hulle, ‘sodat ons julle vreugde kan sien!’ Maar hulle sal in die skande kom.', 'AFRNLV'),
(27, 66, 6, 'Luister! Die stad is in oproer. Hoor die geraas in die tempel! So klink dit wanneer die Here sy vyande terugbetaal oor alles wat hulle gedoen het.', 'AFRNLV'),
(27, 66, 7, '“Voordat sy geboortepyne kry, het Jerusalem al klaar ’n seun in die wêreld gebring.', 'AFRNLV'),
(27, 66, 8, 'Wie het al ooit so iets gehoor? Wie het al ooit so iets gesien? Word ’n land in een oomblik gebore? Word ’n nasie in een dag voortgebring? Maar Jerusalem het skaars geboortepyne gekry of haar babas is reeds gebore.', 'AFRNLV'),
(27, 66, 9, 'Bring Ek hierdie nasie tot by die punt van geboorte en laat nie ’n geboorte plaasvind nie? Dit is wat die Here vra. Sou Ek ’n geboorte laat geskied en niks word gebore nie? sê jou God.', 'AFRNLV'),
(27, 66, 10, '“Juig saam met Jerusalem! Wees bly saam met haar, julle wat haar liefhet. Wees bly saam met haar, julle wat oor haar gehuil het.', 'AFRNLV'),
(27, 66, 11, 'By haar sal julle gevoed word totdat julle genoeg het. Julle sal haar oorvloed geniet.”', 'AFRNLV'),
(27, 66, 12, 'Want dis wat die Here sê: “Ek sal haar vrede maak soos ’n rivier. Die skatte van die nasies sal na haar toe stroom. Haar kinders sal aan haar drink. Sy sal hulle in haar arms dra en hulle op haar skoot vertroetel.', 'AFRNLV'),
(27, 66, 13, 'Soos ’n moeder haar kind troos, so troos Ek julle. Julle sal veilig wees in Jerusalem.”', 'AFRNLV'),
(27, 66, 14, 'Wanneer julle hierdie dinge sien gebeur, sal julle bly wees. Julle sal uitspruit soos groen gras. Die mag van die Here sal geopenbaar word aan dié wat Hom dien, maar sy vyande sal Hy straf.', 'AFRNLV'),
(27, 66, 15, 'Kyk, die Here kom met vuur. Sy oorlogwaens is soos ’n stormwind. Hy kom sy vyande straf met die wraak van sy woede. Hy voltrek sy straf met vuur.', 'AFRNLV'),
(27, 66, 16, 'Met vuur en sy swaard kom die Here om al wat leef te straf. Baie sal sterf weens die Here se woede.', 'AFRNLV'),
(27, 66, 17, '“Hulle wat hulleself wy en reinig om die tuin binne te gaan, wat varkvleis en muise en afskuwelike dinge eet, sal saam tot ’n verskriklike einde kom,” sê die Here.', 'AFRNLV'),
(27, 66, 18, '“Ek weet wat hulle doen en wat hulle dink. Daarom maak Ek al die nasies en volke bymekaar. Hulle sal kom en my heerlikheid sien.', 'AFRNLV'),
(27, 66, 19, '“Ek sal ’n teken onder hulle oprig en Ek stuur almal wat die oordeel oorleef het uit na ander nasies toe, na Tarsis, na Pul, na Lud met sy bedrewe boogskutters, na Tubal, na Griekeland, en al die ver eilande, na almal wat nog nie van My en my heerlikheid gehoor het nie. Hulle sal vir al die nasies van my heerlikheid vertel.', 'AFRNLV'),
(27, 66, 20, 'Hulle sal die oorblyfsel van jou volk terugbring uit al die nasies na my heilige berg as ’n offer vir die Here. Hulle sal ry op perde en waens, op drastoele, muile en kamele. Net soos Israel voorheen gedoen het, sal hulle graanoffers in rein skottels na die huis van die Here bring,” sê die Here.', 'AFRNLV'),
(27, 66, 21, '“Ek sal sommige van hulle wat terugkom, aanstel as priesters en Leviete. Ek, die Here, sê so.', 'AFRNLV'),
(27, 66, 22, '“Soos die nuwe hemel en die nuwe aarde wat Ek gaan maak, sal bly bestaan,” sê die Here, “so sal julle as my volk bly bestaan.', 'AFRNLV'),
(27, 66, 23, 'Van week tot week en van maand tot maand sal alle mense kom en voor My neerbuig,” sê die Here.', 'AFRNLV'),
(27, 66, 24, '“As hulle uitgaan uit die stad, sal hulle die lyke sien van dié wat teen My opstandig was. Want die wurms wat aan hulle vreet, sal nooit vrek nie. En die vuur waarin hulle brand, sal nooit ophou brand nie. Alle mense wat daar verbygaan, sal met afsku vervul wees.”', 'AFRNLV'),
(28, 1, 1, 'Hier is die woorde van Jeremia seun van Gilkija, ’n priester van Anatot in die Benjamingebied.', 'AFRNLV'),
(28, 1, 2, 'In die dertiende jaar van koning Josia van Juda se regering het die boodskap van die Here na hom gekom. Josia was die seun van Amon.', 'AFRNLV'),
(28, 1, 3, 'Die Here het aangehou om vir Jeremia boodskappe te gee, ook in die tyd van koning Jojakim, die seun van Josia, tot in die elfde jaar van koning Sedekia se bewind. In Augustus van daardie jaar is baie van die mense van Jerusalem in ballingskap weggevoer.', 'AFRNLV'),
(28, 1, 4, 'Die Here het vir my ’n boodskap gegee. Hy het gesê:', 'AFRNLV'),
(28, 1, 5, '“Ek ken jou nog voordat jy gevorm is in die skoot van jou moeder. Voor jou geboorte al het Ek jou gekies en aangestel om namens My te praat met die nasies van die wêreld.”', 'AFRNLV'),
(28, 1, 6, 'Ek het geantwoord: “Nee, oppermagtige Here, ek kan nie goed praat nie. Ek is ook te jonk!”', 'AFRNLV'),
(28, 1, 7, 'Maar die Here het geantwoord en gesê: “Moenie sê jy is te jonk nie. Gaan na die mense waarheen Ek jou stuur en gee my boodskap vir hulle.', 'AFRNLV'),
(28, 1, 8, 'Jy moet ook nie bang wees vir hulle nie. Ek sal by jou wees en jou beskerm! Ek is die Here wat so sê.”', 'AFRNLV'),
(28, 1, 9, 'Toe het die Here sy hand uitgesteek en aan my mond geraak. Hy het vir my gesê: “Ek het my woorde in jou mond gesit.', 'AFRNLV'),
(28, 1, 10, 'Ek stel jou vandag aan oor nasies en regerings, om sommige te ontwortel en plat te slaan, om ander op te bou en nuut te vestig.”', 'AFRNLV'),
(28, 1, 11, 'Die Here het vir my gesê: “Wat sien jy, Jeremia?” Ek het geantwoord: “Ek sien ’n amandeltakkie.”', 'AFRNLV'),
(28, 1, 12, 'En die Here het vir my gesê: “Ja, dit is ’n amandeltakkie. En dit beteken dat Ek oplet en gereed staan om te doen wat Ek gedreig het om te doen.”', 'AFRNLV'),
(28, 1, 13, 'Die Here het weer met my gepraat en gevra wat ek sien. Ek het Hom geantwoord: “Ek sien ’n kokende pot wat uit die noorde oorval hiernatoe.”', 'AFRNLV'),
(28, 1, 14, 'Toe sê die Here vir my: “Uit die noorde sal dodelike gevaar kom oor almal wat in Juda woon.', 'AFRNLV'),
(28, 1, 15, 'Ek laat die mense van al die koninkryke in die noorde na Jerusalem kom,” sê die Here. “Hulle sal hulle trone kom neersit by die ingang van die hekke. Hulle sal Jerusalem se mure aanval en al die ander dorpe van Juda binneval.', 'AFRNLV'),
(28, 1, 16, 'So sal Ek my oordeel uitspreek oor my volk oor al hulle boosheid. Hulle het My verlaat en ander gode vereer. Ja, hulle buig voor die beelde wat hulle met hulle eie hande gemaak het!', 'AFRNLV'),
(28, 1, 17, '“Staan op en trek jou aan, en gaan sê vir hulle alles wat Ek gesê het. Moenie vir hulle bang wees nie, anders laat Ek jou dalk verleë voor hulle staan!', 'AFRNLV'),
(28, 1, 18, 'Ek beskerm jou teen hulle. Ek maak jou soos ’n versterkte stad, so vasgeanker soos ’n ysterpaal of soos ’n muur wat van koper gemaak is. Jy sal sterk genoeg wees om jou teen die konings van Juda, hulle amptenare, hulle priesters en enige van die land se mense te handhaaf.', 'AFRNLV'),
(28, 1, 19, 'Hulle sal jou probeer onderkry, maar dit nie regkry nie. Ek is aan jou kant en sal jou beskerm. Ek, die Here, belowe dit!”', 'AFRNLV'),
(28, 2, 1, 'Die Here het vir my nog ’n boodskap gegee. Hy het gesê:', 'AFRNLV'),
(28, 2, 2, '“Gaan na Jerusalem toe en skreeu dit uit sodat almal kan hoor: So sê die Here: Ek onthou nog die toewyding van jou jeug, toe julle soos ’n jong bruid was wat My liefgehad het. Julle was toe bereid om My deur die dorre woestyn te volg, deur ’n dorre woestyn.', 'AFRNLV'),
(28, 2, 3, 'In daardie tyd het Israel net aan My behoort. Hy was vir My die belangrikste van my kinders. Almal wat my volk te na gekom het, was skuldig. Rampe het oor hulle gekom, sê die Here.”', 'AFRNLV'),
(28, 2, 4, 'Luister na die boodskap van die Here, huis van Jakob, luister, al die families van Israel!', 'AFRNLV'),
(28, 2, 5, 'Die Here vra: “Wat het Ek verkeerd gedoen dat julle voorouers so ver weggedwaal het van My af? Hulle het afgode gedien wat nikswerd is. Deur dit te doen, het hulle self waardeloos geword.', 'AFRNLV'),
(28, 2, 6, 'Hulle het nie eers gedink om te vra nie: ‘Waar is die Here wat ons veilig uit Egipte gebring het en ons deur die woestyn gelei het? Die land was droog en vol slote, dor met donker skaduwees. Niemand trek daardeur nie. Geen mense woon daar nie.’', 'AFRNLV'),
(28, 2, 7, 'Ek het julle gebring na ’n vrugbare land sodat julle die vrugte en die goeie dinge van die land moes geniet. Maar toe julle in my land kom, het julle dit besoedel. Julle het wat Ek vir julle laat erf het, veragtelik gemaak.', 'AFRNLV'),
(28, 2, 8, 'Die priesters vra nie: ‘Waar is die Here?’ nie. Die regsgeleerdes het nie eers twee keer aan My gedink nie. Die leiers van die land was in opstand teen My. En die profete het namens Baäl geprofeteer. So mors hulle hulle tyd op niks.', 'AFRNLV'),
(28, 2, 9, 'Om dié rede,” sê die Here, “maak Ek ’n saak teen julle. Ek sal ook julle kinders en hulle kinders in die toekoms aankla.', 'AFRNLV'),
(28, 2, 10, 'Gaan wes tot by Siprus, en oos tot by Kedar. Kyk mooi wat daar aangaan. Het so iets al ooit gebeur?', 'AFRNLV'),
(28, 2, 11, 'Het ’n volk ooit hulle gode vir ander gode verruil al is hulle nie regtig gode nie? Tog het my mense My verruil vir gode wat niks werd is nie!', 'AFRNLV'),
(28, 2, 12, 'Wees geskok, o hemele! Krimp ineen van afgryse,” sê die Here.', 'AFRNLV'),
(28, 2, 13, '“My volk het twee bose dinge gedoen: Hulle het My verlaat, die fontein wat lewe gee. En hulle het vir hulle bakke uitgekap, bakke wat nie water hou nie.”', 'AFRNLV'),
(28, 2, 14, '“Is Israel ’n slaaf? Hulle is mos nie gebore as slawe nie! Hoekom is hulle nou soos ’n prooi?', 'AFRNLV'),
(28, 2, 15, 'Leeus het hard en dreigend teen Israel gebrul. Hulle het die land verwoes, die dorpe is nou puinhope. Niemand bly meer daar nie.', 'AFRNLV'),
(28, 2, 16, 'Die mense uit Egipte, Memfis en Tagpanges het Israel se mag verbreek en hulle verneder.', 'AFRNLV'),
(28, 2, 17, 'Julle het die probleme oor julleself gebring deur teen die Here te rebelleer toe Hy julle op die regte pad wou lei!', 'AFRNLV'),
(28, 2, 18, 'Wat het dit julle gehelp om by Egipte, of selfs by Assirië te gaan hulp soek? Kon die waters van die Nyl of die Eufraat julle dors les?', 'AFRNLV'),
(28, 2, 19, 'Julle eie sonde sal julle straf. Julle sal sien hoe bitter dit is om ontrou aan My te lewe, om die Here julle God nie te eer nie. Dit is Ek, die oppermagtige Here, die Almagtige, wat praat!', 'AFRNLV'),
(28, 2, 20, '“Lank gelede het Ek die juk gebreek waarmee jy moes ploeg. Ek het die kettings van slawerny van jou afgehaal, maar jy het gesê: ‘Ek sal Hom nie dien nie.’ Op elke heuwel en onder elke groen boom het jy jou soos ’n prostituut gedra en voor die afgode gebuig.', 'AFRNLV'),
(28, 2, 21, '“Ek het jou geplant as ’n uitgesoekte wingerdstok, opreg gekweek! Hoe het julle dan verander in ’n wilde druiwestok?', 'AFRNLV'),
(28, 2, 22, 'Al was julle julleself ook met groot hoeveelhede seep en met die sterkste wasmiddels, dit sal nie help nie. Vir My sal al julle skuld soos vuil vlekke bly,” sê die oppermagtige Here!', 'AFRNLV'),
(28, 2, 23, '“Hoe kan julle sê: ‘Dit is nie waar nie! Ons het nie beelde van Baäl aanbid nie’? Gaan kyk gerus wat julle in al julle valleie doen. Neem verantwoordelikheid vir julle doen en late! Julle tree op net soos ’n onrustige kameelkoei wat rondhardloop op soek na ’n bul.', 'AFRNLV'),
(28, 2, 24, 'Julle tree net soos ’n wildedonkie op. As dit paartyd is, snuif sy in die wind. Wie kan haar drange beheer? Die hingste hoef nie eers na haar te soek nie. Sy hardloop agter hulle aan!', 'AFRNLV'),
(28, 2, 25, 'Waarom loop julle agter die gode aan totdat julle skoene deurgeloop is en julle kele brand van dors? Maar julle sê: ‘Moenie jou asem mors nie. Ons is lief vir hierdie vreemde gode. Ons sal nie ophou om hulle te aanbid nie!’', 'AFRNLV'),
(28, 2, 26, '“Soos ’n dief wat betrap word in die skande kom, so sal Israel — sy konings, leiers, priesters en profete — in die skande kom.', 'AFRNLV'),
(28, 2, 27, 'Hulle sê vir ’n beeld uit hout gesny: ‘Jy is my pa.’ En vir ’n beeld uit klip gekap: ‘Jy is my ma.’ Hulle steur hulle glad nie aan My nie, maar sodra hulle in die moeilikheid is, roep hulle: ‘Kom help ons!’', 'AFRNLV'),
(28, 2, 28, 'Hoekom vra julle nie hulp by hierdie gode wat julle gemaak het nie? As húlle kan, laat hulle julle uit die moeilikheid help! Juda, julle het net soveel gode as dorpe.', 'AFRNLV'),
(28, 2, 29, '“Hoekom kla julle My aan? Dit is julle wat teen My in opstand kom,” sê die Here!', 'AFRNLV'),
(28, 2, 30, '“Tevergeefs het Ek julle mense gestraf. Hulle het hulle nie gesteur aan vermanings nie. Julle het julle profete afgemaai soos leeus ’n prooi verskeur.', 'AFRNLV'),
(28, 2, 31, '“Israel, luister na die woord van die Here! Hy vra: ‘Is Ek vir Israel soos die woestyn of ’n pikdonker land?’ Hoekom sê my volk: ‘Uiteindelik is ons vry, en ons wil nooit weer iets met Hom te doen hê nie’?', 'AFRNLV'),
(28, 2, 32, 'Vergeet ’n meisie haar juwele? Sal ’n vrou vergeet hoe haar trourok gelyk het? Hoe kan my mense My dan dae aaneen vergeet?', 'AFRNLV'),
(28, 2, 33, 'Jy ken al die fyner kunsies om minnaars te lok. Die mees ervare prostituut kan by jou kom leer.', 'AFRNLV'),
(28, 2, 34, 'Jou klere is bevlek met bloed van onskuldige armes. Jy maak hulle dood selfs al het hulle nie by jou huis ingebreek nie.', 'AFRNLV'),
(28, 2, 35, 'Tog sê jy: ‘Ek is onskuldig. Regtig, die Here kan nie vir my kwaad wees nie!’ Weet dit: Ek gaan jou straf juis omdat jy sê: ‘Ek het nie gesondig nie!’', 'AFRNLV'),
(28, 2, 36, 'Jy flankeer van die een na die ander om jou te help. Maar soos Assirië jou in die steek gelaat het, so sal Egipte jou ook in die steek laat.', 'AFRNLV'),
(28, 2, 37, 'Jy sal terugkom met jou hande op jou kop, en in ballingskap gaan, want die Here het die nasies verwerp op wie jy vertrou het. Jy sal nie slaag nie, ondanks hulle hulp.”', 'AFRNLV'),
(28, 3, 1, 'Die Here vra: “As ’n man van sy vrou skei en sy trou met ’n ander man, mag hy haar dan weer terugvat? Sal dit nie die land besoedel nie? Israel, jy het by baie minnaars geslaap. Tog roep Ek jou; wil jy nou terugkom na My toe?” sê die Here.', 'AFRNLV'),
(28, 3, 2, '“Kyk ’n bietjie om jou na die heuwels. Is daar enige plek waar jy nie losbandig was nie? Jy sit langs die pad soos ’n prostituut en wag vir ’n minnaar. Jy sit soos ’n swerwer in die woestyn. Jy het die land besmet met jou ontrou en boosheid!', 'AFRNLV'),
(28, 3, 3, 'Dit is hoekom dit nie in die lente gereën het nie. Jy is net so uitdagend soos ’n prostituut. Jy skaam jou nie eers oor wat jy gedoen het nie.', 'AFRNLV'),
(28, 3, 4, 'En nou skielik sê jy vir My: ‘U is my Vader, my Vriend van kleins af.', 'AFRNLV'),
(28, 3, 5, 'U sal sekerlik nie vir altyd kwaad wees oor so ’n klein dingetjie nie?’ Dit is die soort praatjies wat julle maak, maar julle hou net aan om verkeerd te doen.”', 'AFRNLV'),
(28, 3, 6, 'In die tyd toe Josia koning was, het die Here vir my gesê: “Het jy gesien wat Israel gedoen het? Soos ’n sedelose vrou het Israel op elke hoogte en onder elke groen boom ander gode aanbid.', 'AFRNLV'),
(28, 3, 7, 'Ek het gedink dat as Israel klaar rondgeloop het, sy weer na My toe sou terugkom, maar dit het nie gebeur nie. “Israel se ontroue suster Juda het alles sien gebeur.', 'AFRNLV'),
(28, 3, 8, 'Sy het gesien dat Ek vir Israel, wat so ontrou was, geskei het. Maar dit het Juda nie banggemaak nie. Israel het soos ’n onsedelike vrou ander gode begin dien.', 'AFRNLV'),
(28, 3, 9, 'Sy was ongeërg oor haar onsedelikheid. Sy het die land met haar owerspel besmet, want sy het afgode van hout en klip gedien.', 'AFRNLV'),
(28, 3, 10, 'Maar ten spyte van alles het die ontroue suster Juda net halfhartig na My toe teruggekom. Sy het gemaak of sy jammer is,” sê die Here.', 'AFRNLV'),
(28, 3, 11, 'Toe sê die Here vir my: “Selfs die ontroue Israel is minder skuldig as die verraderlike Juda!', 'AFRNLV'),
(28, 3, 12, 'Gaan maar uit, kyk in die rigting van Israel en roep uit: “O, Israel, sê die Here, julle was ontrou, maar kom terug na My toe. Ek sal nie vir altyd kwaad bly nie, want Ek is genadig, sê die Here.', 'AFRNLV'),
(28, 3, 13, 'Erken net dat julle skuldig is. Erken dat julle teen die Here julle God in opstand gekom het. Julle was ontrou aan Hom deur onder elke groen boom afgode te aanbid. Bely dat julle My nie gehoorsaam het nie, sê die Here!', 'AFRNLV'),
(28, 3, 14, '“Kom terug na My toe, ontroue kinders, want Ek is julle man. Ek sal hier een uit ’n stad en daar twee uit ’n familie vat en na Sion toe terugbring.', 'AFRNLV'),
(28, 3, 15, 'Dan sal Ek vir julle nuwe leiers gee volgens my keuse. Hulle sal julle met kennis en insig lei.”', 'AFRNLV'),
(28, 3, 16, 'Die Here sê: “Wanneer daar weer baie mense in die land is, sal hulle nie meer oor die verbondsark van die Here praat nie. Trouens, dit sal nie eers in hulle gedagtes opkom nie. Hulle sal dit nie eers onthou of mis nie, wat nog te sê ’n nuwe een maak!', 'AFRNLV'),
(28, 3, 17, 'In dié tyd sal Jerusalem bekend staan as die troon van die Here. Al die nasies sal hierheen kom om eer aan die Here te bring. Hulle sal nie langer soos domastrante mense slegte dinge doen nie.', 'AFRNLV'),
(28, 3, 18, 'In hierdie tyd sal die mense van Juda en Israel by mekaar aansluit. Hulle sal saam uit die noorde terugkom na die land wat die Here vir hulle voorouers as erfenis gegee het.', 'AFRNLV'),
(28, 3, 19, '“Ek het by Myself gedink: ‘Ek sou julle graag soos my eie kinders wou behandel! En Ek sou graag hierdie mooi land vir julle wou gee. Nie een van die nasies se grondgebied is naastenby so mooi nie.’ Ek het gedink julle sou My ‘Vader’ noem en nooit weer julle rug op My draai nie.', 'AFRNLV'),
(28, 3, 20, 'Maar Israel het soos ’n ontrou vrou wat haar man verlaat, My verraai,” sê die Here.', 'AFRNLV'),
(28, 3, 21, '“Op die heuweltoppe hoor ’n mens uitroepe. Dit is die gehuil en gesoebat van Israel se mense. Hulle het afgedwaal en van die Here hulle God vergeet.”', 'AFRNLV'),
(28, 3, 22, 'Die Here sê: “Ontroue kinders, kom terug na My toe. Ek sal julle van julle ontrouheid genees.” Hulle het geantwoord: “Ja, ons wil terugkom, want U is die Here ons God!', 'AFRNLV'),
(28, 3, 23, 'Ons aanbidding van gode op die heuwels is heeltemal vals. Dit is net die Here ons God wat Israel kan red.', 'AFRNLV'),
(28, 3, 24, 'Van ons kinderjare af het ons die skande gesien, hoe alles verteer word waarvoor ons voorouers gewerk het: hulle beeste, skape en selfs ook hulle kinders.', 'AFRNLV'),
(28, 3, 25, 'Van skaamte sink ons weg in die aarde, oordek met skande. Ons en ons voorouers het oor die jare heen teen die Here ons God gesondig. Ons was van jongs af nie gehoorsaam aan die Here ons God nie.”', 'AFRNLV'),
(28, 4, 1, '“Israel, keer terug na My toe,” sê die Here. “As julle ontslae raak van die afskuwelike afgode, sal julle nie meer so rigtingloos wees nie.', 'AFRNLV'),
(28, 4, 2, 'As julle ’n eed sweer en my Naam gebruik, moet julle die waarheid praat. Begin reg lewe, behandel mense regverdig en doen wat reg is. As julle dit doen, sal julle die nasies van die wêreld seën. Hulle sal My kom vereer.”', 'AFRNLV'),
(28, 4, 3, 'Dit is wat die Here vir die mense van Juda en Israel sê: “Ploeg die harde grond van julle harte. Moenie goeie saad tussen dorings saai nie.', 'AFRNLV'),
(28, 4, 4, 'Maak julle harte en gedagtes skoon voor die Here, inwoners van Juda en Jerusalem. Anders sal my woede oor julle uitbreek oor julle sonde, soos ’n vuur wat niemand kan blus nie.”', 'AFRNLV'),
(28, 4, 5, '“Verkondig dit in Juda, vertel dit in Jerusalem en sê: ‘Maak alarm sodat elkeen dit kan hoor!’ Skreeu hard en sê: ‘Laat almal byeenkom. Laat ons skuil in die versterkte dorpe.’', 'AFRNLV'),
(28, 4, 6, 'Stuur ’n sein na Jerusalem en waarsku hulle: ‘Moenie wag nie, vlug vir julle lewens!’ Ek bring ’n groot ramp oor julle uit die noorde.”', 'AFRNLV'),
(28, 4, 7, '’n Leeu het opgestaan uit sy lêplek. Die verwoester is op pad. Julle dorpe sal verwoes lê, sonder enige inwoners.', 'AFRNLV'),
(28, 4, 8, 'Trek julle rouklere aan en weeklaag, want die woede van die Here is teen ons gerig.', 'AFRNLV'),
(28, 4, 9, 'Die Here sê: “In dié tyd sal die moed van die koning en sy amptenare hulle begewe. Die priesters sal verslae wees en die profete sal verstom staan.”', 'AFRNLV'),
(28, 4, 10, 'Toe het ek gesê: “Oppermagtige Here, U het die volk en Jerusalem mislei deur te sê: ‘Hulle sal vrede hê.’ En nou is hulle lewens in gevaar!”', 'AFRNLV'),
(28, 4, 11, 'Die tyd kom dat Hy vir hierdie volk en die mense van Jerusalem sal sê: “’n Skroeiende wind waai uit die woestynheuwels na my volk toe, maar dis nie om kaf weg te waai nie.', 'AFRNLV'),
(28, 4, 12, 'Nee, Ek stuur ’n wind met sy volle krag. Ek gaan nou die oordeel oor hulle uitspreek.”', 'AFRNLV'),
(28, 4, 13, 'Ons vyand kom aan soos ’n groot onweerswolk. Die oorlogwaens kom aangejaag soos ’n orkaan. Hulle perde is vinniger as arende. Wee ons, want ons gaan verwoes word!', 'AFRNLV'),
(28, 4, 14, 'Jerusalem, was julle harte sodat julle gered kan word. Hoe lank wil julle nog verkeerde gedagtes koester?', 'AFRNLV'),
(28, 4, 15, 'Uit Dan en die heuwels van Efraim word jou vernietiging aangekondig.', 'AFRNLV'),
(28, 4, 16, '“Waarsku die nasies in die omgewing, laat Jerusalem dit hoor: ‘Die vyand uit ’n ver land is op pad. Hulle skreeu oorlogskrete teen die dorpe van Juda.', 'AFRNLV'),
(28, 4, 17, 'Hulle omsingel Jerusalem net soos wagte wat ’n graanland oppas. Want my volk het teen My in opstand gekom,’” sê die Here.', 'AFRNLV'),
(28, 4, 18, '“Dit is julle eie skuld dat dié dinge met julle gebeur. As straf kry julle van julle eie bitter medisyne. Dit maak diep seer!”', 'AFRNLV'),
(28, 4, 19, 'O die angs, die benoudheid van my pyn! My hart klop onstuimig in my. Ek kan nie stilbly nie. Ek het trompette gehoor, die gedreun van oorlogskrete.', 'AFRNLV'),
(28, 4, 20, 'Die een ramp volg die ander totdat die land heeltemal verwoes is. Skielik is al wat ’n blyplek en skuiling is, tot niet.', 'AFRNLV'),
(28, 4, 21, 'Hoe lank gaan ek nog die oorlogsbanier aanskou? Hoe lank gaan ek nog die oorlogsbasuin hoor?', 'AFRNLV'),
(28, 4, 22, '“My volk is dwaas, hulle ken My nie. Hulle is soos dom kinders, hulle het geen insig nie. Hulle is slim as dit kom by kwaaddoen. Maar vir goeddoen het hulle geen talent nie!”', 'AFRNLV'),
(28, 4, 23, 'Ek het na die aarde gekyk, en dit was woes en leeg. Ek het ook na die hemel gekyk, en daar was geen lig nie.', 'AFRNLV'),
(28, 4, 24, 'Ek het gekyk na die berge en die heuwels en hulle het gebewe en geskud.', 'AFRNLV'),
(28, 4, 25, 'Ek het gekyk en al die mense was weg. Selfs al die voëls van die hemel het weggevlieg.', 'AFRNLV'),
(28, 4, 26, 'Toe ek om my kyk, sien ek die vrugbare grond het in ’n woestyn verander. Al die dorpe het in puin gelê, want die Here het hulle vernietig in sy toorn.', 'AFRNLV'),
(28, 4, 27, 'Die Here het gesê: “Die land sal verwoes word, maar Ek sal dit nie heeltemal verwoes nie.', 'AFRNLV'),
(28, 4, 28, 'Die aarde sal huil en die hemel donker word oor die besluit wat Ek oor my volk geneem het. Ek het klaar besluit en sal nie van plan verander nie.”', 'AFRNLV'),
(28, 4, 29, 'Elke stad se mense vlug as hulle die klank van perde en boogskutters hoor. Hulle kruip in die bosse en tussen rotse weg. Al die dorpe is leeg, sonder ’n enkele inwoner.', 'AFRNLV'),
(28, 4, 30, 'Wat probeer jy doen, jy wat gestroop is? Hoekom trek jy vir jou ’n rooi rok aan, versier jy jou met goue juwele? Hoekom maak jy jou oë mooi met maskara? Jy maak jou verniet mooi! Jou bondgenote het jou verwerp en soek jou lewe.', 'AFRNLV'),
(28, 4, 31, 'Ek hoor ’n uitroep van pyn soos ’n vrou wat kraam, ’n kreet van iemand wat haar eerste kind in die wêreld bring. Ek hoor die dogter van Sion snak na haar asem. Sy pleit om hulp. Sy kniel voor haar moordenaars.', 'AFRNLV'),
(28, 5, 1, '“Hardloop op en af in die strate van Jerusalem. Kyk oral rond en soek op die pleine! As julle net een persoon kan kry wat probeer reg lewe en eerlik is, sal Ek die stad spaar.', 'AFRNLV'),
(28, 5, 2, 'Hulle sweer vals selfs as hulle sê: ‘So waar as wat die Here lewe!’”', 'AFRNLV'),
(28, 5, 3, 'Here, U verwag van mense om eerlik te wees. U het hulle geslaan, maar hulle gee nie aandag nie. U het hulle swaar getref, maar hulle het hulle nie van sondes bekeer nie. Hulle is hardkoppige mense en het geen berou getoon nie.', 'AFRNLV'),
(28, 5, 4, 'Ek het gedink: “Wat kan ons verwag van armes en onkundiges? Hulle ken nie die Here se pad nie en verstaan nie wat God van hulle verwag nie.', 'AFRNLV'),
(28, 5, 5, 'Daarom sal ek eerder met die leiers gaan praat. Hulle ken sekerlik die pad van die Here en wat God van hulle verwag.” Maar ook die leiers het God verwerp.', 'AFRNLV'),
(28, 5, 6, 'Daarom sal ’n leeu uit die bos hulle aanval, ’n woestynwolf hulle verskeur. ’n Luiperd sal naby die dorpe lê en loer en enigiemand verskeur wat waag om uit te kom. Dit sal gebeur omdat hulle oortredings so baie is en hulle so opstandig is.', 'AFRNLV'),
(28, 5, 7, '“Hoe kan Ek julle vergewe? Selfs julle kinders het My verlaat. Hulle beloof trou aan gode wat nie gode is nie! Ek het hulle versorg; tog pleeg hulle egbreuk en drom saam in bordele.', 'AFRNLV'),
(28, 5, 8, 'Hulle is soos goed versorgde, bronstige hingste, wat runnik agter hulle buurman se vrou aan.', 'AFRNLV'),
(28, 5, 9, 'Moet Ek hulle nie hieroor straf nie? Behoort Ek nie wraak te neem op ’n volk soos hierdie nie?', 'AFRNLV'),
(28, 5, 10, '“Beweeg deur haar wingerde en verwoes dit, maar moenie alles verwoes nie. Sny die lote af, want hulle behoort nie aan die Here nie.', 'AFRNLV'),
(28, 5, 11, 'Die mense van Israel en Juda was ontrou aan My,” sê die Here.', 'AFRNLV'),
(28, 5, 12, '“Hulle het leuens versprei oor die Here, en gesê: ‘Hy sal niks aan ons doen nie! Geen ramp sal ons tref nie! Ons sal ook geen oorlog of hongersnood beleef nie!', 'AFRNLV'),
(28, 5, 13, 'Die profete is soos wind — sonder enige goddelike gesag. Hulle voorspelling van rampe sal oor hulleself kom!’”', 'AFRNLV'),
(28, 5, 14, 'Daarom sê die Here God, die Almagtige: “Omdat die mense dit gesê het, sal Ek my woorde in jou mond maak soos vuur wat hulle sal verbrand asof hulle vuurmaakhout is.”', 'AFRNLV'),
(28, 5, 15, 'Verder sê die Here vir Israel: “Ek sal ’n volk wat van ver af kom teen julle laat optrek. Dit is ’n volk wat baie oud en sterk is, ’n nasie wie se taal julle nie ken nie, wie se woorde julle nie verstaan nie.', 'AFRNLV'),
(28, 5, 16, 'Die wapens wat hulle gebruik, is dodelik en hulle soldate baie sterk.', 'AFRNLV'),
(28, 5, 17, 'Hulle sal julle oes en julle kos vernietig, julle seuns en dogters om die lewe bring, julle kleinvee en beeste slag en julle druiwe en vye opeet. Die versterkte dorpe waarop julle vertrou, sal hulle vernietig.', 'AFRNLV'),
(28, 5, 18, '“Maar selfs in hierdie verskriklike tyd sal Ek julle nie totaal uitwis nie,” sê die Here.', 'AFRNLV'),
(28, 5, 19, '“As julle mense sou vra: ‘Waarom doen die Here God hierdie dinge aan ons?’ moet julle antwoord: ‘Ons het God verraai en vreemde gode hier in ons eie land aanbid. Nou sal ons as vreemdelinge in hulle land moet dien.’”', 'AFRNLV'),
(28, 5, 20, '“Kondig vir Israel en Juda die volgende boodskap aan:', 'AFRNLV'),
(28, 5, 21, 'Luister hier, julle dom en onverstandige volk, wat oë het, maar niks sien nie, en ore het, maar niks hoor nie.', 'AFRNLV'),
(28, 5, 22, 'Het julle geen respek vir My nie?” vra die Here. “Is julle nie bang vir My nie? Ek is die Een wat die sand as grense vir die see vasgestel het. Die see kan nie hierdie grense oorskry nie. Die branders kan maar bruis, maar sal nie seëvier nie.', 'AFRNLV'),
(28, 5, 23, 'Maar my volk is hardkoppig en opstandig. Hulle het teen My gedraai en hulle eie koers ingeslaan.', 'AFRNLV'),
(28, 5, 24, 'Dit kom nooit by julle op nie om te sê: ‘Kom ons aanbid die Here ons God wat vir ons reën gee op die regte tyd. Hy gee die herfsreëns en die lentereëns sodat ons goeie oeste het.’', 'AFRNLV'),
(28, 5, 25, 'Julle boosheid het al dié goeie dinge verhoed. Dit is julle sonde wat julle van voorspoed beroof.', 'AFRNLV'),
(28, 5, 26, '“Onder my volk is daar bose mense wat strikke stel soos voëljagters. Hulle stel strikke, maar vir mense.', 'AFRNLV'),
(28, 5, 27, 'Hulle huise is vol bedrieglike planne, net soos ’n hok vol voëls. Daarom is hulle nou belangrik en ryk.', 'AFRNLV'),
(28, 5, 28, 'Hulle is vet en blink! Hulle verkeerde dade het geen grense nie. Hulle ontsê reg aan weeskinders en dra nie die belange van die armes op die hart nie.', 'AFRNLV'),
(28, 5, 29, 'Behoort Ek hulle nie hiervoor te straf nie? Behoort Ek nie wraak te neem op ’n nasie soos hierdie nie?” sê die Here.', 'AFRNLV'),
(28, 5, 30, '“Iets verskrikliks en skokkends het in hierdie land gebeur:', 'AFRNLV'),
(28, 5, 31, 'Die profete gee vals profesieë, die priesters regeer met ’n ysterhand. En die ergste van alles is dat my volk tevrede is daarmee! Maar wat sal julle doen as die einde kom?”', 'AFRNLV'),
(28, 6, 1, '“Mense van Benjamin, vlug weg uit Jerusalem! Blaas die trompet in Tekoa! Stuur rookseine op in Bet-Hakerem! Waarsku almal dat ’n groot mag uit die noorde op pad is en groot skade gaan aanrig.', 'AFRNLV'),
(28, 6, 2, 'Jerusalem is soos ’n meisie, mooi en fyn, maar Ek sal haar verwoes.', 'AFRNLV'),
(28, 6, 3, 'Vyandelike skaapwagters sal jou omsingel. Hulle sal rondom jou kamp opslaan en jou weiveld verdeel vir hulle kuddes.', 'AFRNLV'),
(28, 6, 4, 'Hulle skreeu: ‘Maak julle reg om teen die middag die stad aan te val! Wag. Die dag is al amper verby. Die aandskaduwees is al lank.', 'AFRNLV'),
(28, 6, 5, 'Kom ons val liewer die stad in die nag aan en vernietig die paleise.’”', 'AFRNLV'),
(28, 6, 6, 'Die Here, die Almagtige, sê: “Kap bome af om stormramme te maak en bou skuinswalle teen die mure van Jerusalem. Hierdie stad verdien straf, want sy verdruk baie mense.', 'AFRNLV'),
(28, 6, 7, 'Soos ’n put wat aanhou vars water gee, so hou die mense van die stad aan met onreg. In die stad hoor ’n mens die klank van geweld en mishandeling. Ek sien voortdurend net siek en gewonde mense.', 'AFRNLV'),
(28, 6, 8, 'Dit is jou laaste waarskuwing, Jerusalem! As jy nie luister nie, sal Ek My van jou losmaak. Ek sal jou verwoes, en jou maak soos ’n onbewoonde land.”', 'AFRNLV'),
(28, 6, 9, 'Die Here, die Almagtige, sê: “Laat hulle die oorblyfsel van Israel afoes soos ’n mens ’n wingerd afoes. Laat jou hand weer oor die ranke gaan soos iemand wat elke tros druiwe wil pluk.”', 'AFRNLV'),
(28, 6, 10, '“Met wie sal Ek praat? Wie sal luister as Ek ’n waarskuwing gee? Hulle ore is toe, hulle kan nie luister nie. Hulle minag die woorde van die Here, hulle vind geen vreugde daarin nie.', 'AFRNLV'),
(28, 6, 11, 'Die woede van die Here brand in my. Ek kan dit nie langer inhou nie! Ek stort dit uit op kinders in die straat en ook jongmense waar hulle bymekaarkom. Sowel mans as vroue en oumense sal getref word.', 'AFRNLV'),
(28, 6, 12, 'Die vyand sal kom en hierdie mense se huise, landerye en vroue afvat. Ek sal die inwoners van hierdie land straf,” sê die Here.', 'AFRNLV'),
(28, 6, 13, '“Almal, van die eenvoudigste tot die vernaamste mense, probeer rykdom bekom op ’n onregmatige manier. Selfs die profete en priesters doen oneerlike dinge!', 'AFRNLV'),
(28, 6, 14, 'Hulle probeer om my mense se wonde op ’n oppervlakkige manier gesond te maak. Hulle maak of daar vrede is, terwyl daar eintlik geen vrede is nie.', 'AFRNLV'),
(28, 6, 15, 'Is hulle enigsins skaam oor die gruwels wat hulle doen? Nee, hoegenaamd nie! Hulle weet nie eers hoe om te bloos nie! Daarom sal hulle tussen die gesneuweldes lê. Hulle sal verneder word wanneer Ek hulle straf,” sê die Here.', 'AFRNLV'),
(28, 6, 16, 'Die Here sê: “Staan by die paaie en kyk. Vra na die ou paaie. Vra na die beste pad en volg dit want julle sal daar ware rus vind. Maar julle het gesê: ‘Ons sal nie luister nie.’', 'AFRNLV'),
(28, 6, 17, 'Ek het mense aangestel om oor julle te waak, en hulle roep: ‘Luister na die trompetgeskal!’ Maar julle sê: ‘Ons sal nie luister nie!’', 'AFRNLV'),
(28, 6, 18, 'Luister, al die nasies. Kyk wat met my volk gaan gebeur.', 'AFRNLV'),
(28, 6, 19, 'Let op wat gaan gebeur, aarde! Ek bring rampe oor my volk. Hulle pluk net die vrug van hulle eie planne, want hulle het hulle nie gesteur aan wat Ek sê nie. Hulle het my opdragte verwerp.', 'AFRNLV'),
(28, 6, 20, 'Daar is geen nut in om vir My wierook uit Skeba te brand, of kalmoes uit ’n ver land te bring nie. Julle brandoffers aanvaar Ek nie, julle offers verskaf My geen vreugde nie.”', 'AFRNLV'),
(28, 6, 21, 'Daarom sê die Here: “Ek bring struikelblokke op die pad van my volk. Pa’s en seuns sal daaroor val. Bure en vriende sal saam omkom.”', 'AFRNLV'),
(28, 6, 22, 'Die Here sê: “Kyk, ’n leër kom uit die noorde. Dis ’n sterk nasie uit ’n verafgeleë land.', 'AFRNLV'),
(28, 6, 23, 'Hulle is gewapen met pyl en boog en spiese. Hulle is wreed en toon geen genade nie. As hulle ruiters optrek, klink dit soos die gedruis van die see. Jerusalem, soldate trek op in formasie, gereed om jou te vernietig.”', 'AFRNLV'),
(28, 6, 24, 'Ons het berigte gehoor oor die vyand. Dit maak ons lam van vrees. Vrees en pyn oorval ons soos geboortepyne wat ’n vrou ervaar.', 'AFRNLV'),
(28, 6, 25, 'Moenie waag om in die veld te stap nie! Bly weg van die paaie! Die vyand is gewapen, hulle bring oral vrees.', 'AFRNLV'),
(28, 6, 26, 'My volk, trek rouklere aan, en gaan sit in sak en as! Rou en huil met stukkende harte asof ’n enigste kind dood is. Die vernietigende vyand gaan julle skielik aanval!', 'AFRNLV'),
(28, 6, 27, '“Jeremia, Ek stel jou aan om die gehalte van my volk te toets net soos ’n mens die gehalte van metaal sou toets.', 'AFRNLV'),
(28, 6, 28, 'Hulle is almal hardkoppig. Hulle loop oral en kwaadpraat. Hulle is soos brons en yster, almal is korrup.', 'AFRNLV'),
(28, 6, 29, 'Blaas maar die vuur aan om dit witwarm te kry. Maar die suiwering is tevergeefs! Niemand kry dit reg om onreg uit te suiwer nie.', 'AFRNLV'),
(28, 6, 30, 'Ek noem hulle ‘weggooisilwer’, want die Here het hulle weggegooi.”', 'AFRNLV'),
(28, 7, 1, 'Jeremia het weer ’n boodskap van die Here ontvang wat hy aan Juda moes oordra.', 'AFRNLV'),
(28, 7, 2, 'Hy het vir Jeremia gesê: “Gaan na die ingang van die Here se tempel en dra die boodskap oor wat Ek vir jou gegee het. Sê vir die Judeërs: “‘Almal van julle wat na die tempel toe kom om die Here te aanbid, luister na die boodskap van die Here.', 'AFRNLV'),
(28, 7, 3, '“Die Here, die Almagtige, die God van Israel, sê: As julle nou ophou om verkeerde dinge te doen, sal Ek julle in julle land laat bly.', 'AFRNLV'),
(28, 7, 4, 'Moenie julle laat mislei deur mense wat vir julle sê dat julle veilig is omdat die tempel van die Here in Jerusalem is nie.', 'AFRNLV'),
(28, 7, 5, 'Ek sal julle genadig wees slegs as julle ophou om verkeerde dinge te doen en regverdig teenoor ander mense optree.', 'AFRNLV'),
(28, 7, 6, 'Julle moet ook ophou om vreemdelinge, weduwees en weeskinders uit te buit. Verder moet julle ophou om onskuldige mense te vermoor. Dit geld ook as julle sal ophou om julleself skade aan te doen deur ander gode te dien.', 'AFRNLV'),
(28, 7, 7, '“‘As julle dit doen, sal Ek toelaat dat julle in hierdie land bly wat Ek lank gelede vir altyd vir julle voorouers gegee het.', 'AFRNLV'),
(28, 7, 8, '“‘Maar julle vertrou op bedrieglike woorde wat mislei. Dink julle miskien omdat die tempel hier is, sal julle nie swaarkry nie?', 'AFRNLV'),
(28, 7, 9, 'Dink julle regtig julle kan maar steel, mense vermoor, egbreuk pleeg, lieg, wierookoffers vir Baäl bring en al die nuwe gode wat julle nie geken het nie, dien', 'AFRNLV'),
(28, 7, 10, 'en dan hier in my tempel voor My kom staan en sê: Ons is veilig! en daarna voortgaan om hierdie afskuwelike dinge te doen?', 'AFRNLV'),
(28, 7, 11, 'Dink julle my tempel, wat my Naam eer, is ’n wegkruipplek vir moordenaars? Ont-hou, Ek sien al die boosheid wat daar aangaan, sê die Here.', 'AFRNLV'),
(28, 7, 12, '“‘Gaan na my plek in Silo waar Ek voorheen die tabernakel tot my eer opgerig het. Kyk wat het Ek met Silo gedoen omdat my volk Israel bose dinge gedoen het.', 'AFRNLV'),
(28, 7, 13, 'Die Here sê: Ek het aanhoudend met julle gepraat oor die verkeerde dinge wat julle doen, maar julle wou nie luister nie. Ek het julle probeer terugroep, maar julle het nie na My geluister nie.', 'AFRNLV'),
(28, 7, 14, 'Soos Ek Silo vernietig het, so sal Ek verseker maak met hierdie tempel wat tot my eer opgerig is, hierdie plek wat Ek vir julle en julle voorouers gegee het.', 'AFRNLV'),
(28, 7, 15, 'Ek sal julle in ballingskap laat gaan soos met Israel gebeur het.’”', 'AFRNLV'),
(28, 7, 16, '“Jeremia, moenie meer vir Juda bid nie. Moenie oor hulle huil of vir hulle bid nie. Moet ook nie namens hulle by My kom hulp vra nie. Ek sal nie na jou luister nie.', 'AFRNLV'),
(28, 7, 17, 'Sien jy nie wat hulle in die dorpe van Juda en in die strate van Jerusalem doen nie?', 'AFRNLV'),
(28, 7, 18, 'Geen wonder Ek is woedend nie! Die kinders maak hout bymekaar en die pa’s maak die vuur. Die vroue knie deeg en hulle bak koekies om aan die koningin van die hemel te offer en hulle bring drankoffers vir ander afgode! En dit alles net om my eer te krenk.”', 'AFRNLV'),
(28, 7, 19, 'Die Here vra: “Is dit vir My wat hulle seermaak? Nee, hulle veroorsaak hulle eie seerkry en vernedering.”', 'AFRNLV'),
(28, 7, 20, 'Daarom sê die oppermagtige Here: “Ek sal my woede en my straf oor hierdie land uitgiet. My woede is soos ’n vuur wat nie geblus kan word nie. Dit sal al die mense, diere, bome en die oeste verteer.”', 'AFRNLV'),
(28, 7, 21, 'Die Here, die Almagtige, die God van Israel, sê: “Weg met julle brandoffers en ander offers! Eet self die vleis!', 'AFRNLV'),
(28, 7, 22, 'Toe Ek julle voorouers uit Egipte uitgelei het, het Ek nie brandoffers en ander offers van hulle verwag nie.', 'AFRNLV'),
(28, 7, 23, 'Wat Ek beveel het, was die volgende: ‘Wees aan My gehoorsaam en Ek sal julle God wees en julle sal my volk wees. As julle doen wat Ek sê, sal dit met julle goed gaan.’', 'AFRNLV'),
(28, 7, 24, '“Maar my volk het nie na My geluister nie en hulle nie aan My gesteur nie. Hulle het gemaak soos hulle wou. Hulle het hulle eie idees gevolg en verkeerd gedoen sodat hulle agteruitgegaan het in plaas van vorentoe.', 'AFRNLV'),
(28, 7, 25, 'Vandat jou voorouers uit Egipte getrek het tot vandag toe het Ek aangehou om profete na hulle te stuur, dag-in en dag-uit.', 'AFRNLV'),
(28, 7, 26, 'Maar my volk het nie na My geluister nie. Hulle het hulle geensins aan My gesteur nie. Hulle het net nog meer teen My in opstand gekom. Hulle was nog erger as hulle voorouers.', 'AFRNLV'),
(28, 7, 27, '“Al sê jy al hierdie dinge vir hulle, sal hulle nie na jou luister nie. Selfs al waarsku jy hulle baie ernstig, sal hulle jou ignoreer.', 'AFRNLV'),
(28, 7, 28, 'Sê vir hulle: ‘Julle is die volk wat nie na die Here julle God wou luister nie. Julle laat julle ook nie leer nie. Julle ken nie meer iets soos waarheid nie en praat dit ook nie.', 'AFRNLV'),
(28, 7, 29, '“‘Inwoners van Jerusalem, sny julle hare af soos julle rou en gooi dit weg. Huil van smart op die kaal heuwels. Die Here het hierdie geslag verwerp, hulle wat sy toorn laat ontbrand het!’”', 'AFRNLV'),
(28, 7, 30, '“Die mense van Juda het dinge gedoen wat vir My verkeerd is,” sê die Here. “Hulle het in my tempel beelde van hulle afgode gesit. Hulle het die tempel onrein gemaak.', 'AFRNLV'),
(28, 7, 31, 'Hulle het heidense hoogtes in Tofet in die Hinnomlaagte gebou. Daar het hulle hulle seuns en dogters in die vuur geoffer. Ek het hulle nooit opdrag gegee om sulke afgryslike dinge te doen nie. Dit is nie eers iets waaraan Ek ooit sou dink nie!”', 'AFRNLV'),
(28, 7, 32, 'Daarom sê die Here: “Pas op, die tyd kom dat hulle hierdie plek nie meer Tofet of Ben-Hinnomdal sal noem nie, maar Moorddal. Hulle sal so baie mense in Tofet begrawe dat daar nie meer plek vir al die grafte sal wees nie.', 'AFRNLV'),
(28, 7, 33, 'Die lyke van my mense sal kos vir die aasvoëls en die wilde diere wees, en niemand sal oorleef om hulle te verwilder nie.', 'AFRNLV'),
(28, 7, 34, 'Ek sal die vrolike sang en gelag van die mense in die strate van Jerusalem stilmaak. Selfs in die dorpe van Juda sal ’n mens nie meer die opgewonde stemme van bruidegomme en bruide hoor nie. Die land sal ’n verlate plek van bouvalle wees.”', 'AFRNLV'),
(28, 8, 1, 'Die Here sê: “In dié tyd sal die vyand die grafte oopmaak. Hulle sal die geraamtes van die konings van Juda en die leiers uit die grafte haal, asook die geraamtes van die priesters, die profete en die gewone mense van Jerusalem.', 'AFRNLV'),
(28, 8, 2, 'Hulle sal hierdie bene uitsprei onder die son, die maan en die sterre. Hulle het mos die son, die maan en die sterre as gode liefgehad, gedien en aanbid! Hulle sal die bene nie weer bymekaarmaak en begrawe nie. Dit sal soos mis bo-op die grond bly lê.', 'AFRNLV'),
(28, 8, 3, 'Almal wat dalk nog oorleef, sal verkies om eerder dood te wees as om daar te bly lewe waarheen Ek hulle wegjaag.” Dit is wat die Here, die Almagtige, sê!', 'AFRNLV'),
(28, 8, 4, '“Jeremia, gaan sê vir hulle wat Ek, die Here, sê: As mense val, staan hulle dan nie weer op nie? Of as hulle agterkom hulle is op ’n verkeerde pad, draai hulle nie terug nie?', 'AFRNLV'),
(28, 8, 5, 'Waarom hou hierdie volk aan om af te dwaal? Hoekom hou Jerusalem aan om My te bedrieg? Hoekom weier hulle om terug te kom?', 'AFRNLV'),
(28, 8, 6, 'Ek het fyn geluister na hulle gesprekke. Hulle praat nie die waarheid nie. Nie eers een van hulle is spyt oor die dinge wat hulle doen nie. Niemand van hulle sê: ‘Wat het ek aangevang!’ nie. Nee, hulle storm in sonde voort, soos ’n perd injaag in ’n geveg!', 'AFRNLV'),
(28, 8, 7, 'Die trekooievaar in die lug weet wanneer om te kom, die tortelduif en die swaeltjie weet wanneer dit tyd is om te vlieg, maar my volk ken nie die vereistes van die Here nie.', 'AFRNLV'),
(28, 8, 8, 'Hoe kan julle dan sê: ‘Ons het wysheid, want ons het die Here se gebooie by ons’? Maar hulle wat die voorskrifte neerskryf, pleeg bedrog en vervals die gebooie.', 'AFRNLV'),
(28, 8, 9, 'Julle wyse mense sal in die skande kom, want hulle is verward en vasgevang in hulle eie manier van dink. Hulle het die Here se woord verwerp. Hoe wys is hulle werklik?', 'AFRNLV'),
(28, 8, 10, 'Ek sal hulle vroue en grond vir invallers gee, want almal van my volk, klein en groot, bedrieg om te kry wat nie aan hulle behoort nie. Selfs die priesters en die profete doen sulke oneerlike dinge.', 'AFRNLV'),
(28, 8, 11, 'Hulle pogings om my volk se wonde te genees, is oppervlakkig. Hulle sê: ‘Vrede, vrede,’ terwyl daar geen vrede is nie.', 'AFRNLV'),
(28, 8, 12, 'Is hulle glad nie skaam oor al die afstootlike dinge wat hulle doen nie? Nee, hulle bloos nie eers nie! Daarom sal hulle tussen die gesneuweldes lê. Wanneer Ek hulle straf, sal Ek hulle verneder,” sê die Here.', 'AFRNLV'),
(28, 8, 13, '“Ek sal hulle oeste wegneem,” sê die Here. “Daar sal geen druiwe aan die wingerdstokke wees nie. Daar sal geen vye aan die bome wees nie en die blare sal verdor. Wat Ek vir hulle gegee het, sal Ek weer terugneem,” sê die Here.', 'AFRNLV'),
(28, 8, 14, 'Dan sal die volk sê: “Hoekom sal ons hier bly sit? Kom ons gaan na die versterkte dorpe en sterf daar. Die Here ons God het reeds besluit dat ons moet vergaan. Hy het vir ons vergiftigde water gegee om te drink, want ons het teen die Here gesondig.', 'AFRNLV'),
(28, 8, 15, '“Ons wag op vrede, maar daar het niks goeds gebeur nie. Ons het uitgesien na ’n tydperk van genesing, maar iets skrikwekkends het gebeur.', 'AFRNLV'),
(28, 8, 16, 'Ons kon alreeds uit Dan die gesnuif van die vyand se perde hoor! Die hele land het gebewe van die perde se gerunnik. Die vyand se plan was om ons land en alles daarin te kom verwoes, ook die stad en die mense wat daarin bly.”', 'AFRNLV'),
(28, 8, 17, 'Die Here sê: “Ek stuur die vyand soos giftige slange tussen julle in, adders wat julle nie kan besweer nie. Die slange sal julle pik.”', 'AFRNLV'),
(28, 8, 18, 'My hartseer kan nie genees word nie. My hart is gebreek.', 'AFRNLV'),
(28, 8, 19, 'Hoor die gehuil van my mense oor die hele land: “Is die Here nie meer in Jerusalem nie? Is die Koning ook nie meer in die stad nie?” Die Here vra: “Hoekom het julle My geterg met julle afgodsbeelde en vreemde, nuttelose afgode?”', 'AFRNLV'),
(28, 8, 20, '“Die oes is af en die somer is verby: tog is ons nog nie gered nie,” kla die mense.', 'AFRNLV'),
(28, 8, 21, 'Ek treur oor die pyn van my mense. Ek is stomverslae van verdriet.', 'AFRNLV'),
(28, 8, 22, 'Is daar nie medisyne in Gilead nie? Is daar nie ’n dokter wat kan help nie? Hoekom is daar nie genesing vir my volk nie?', 'AFRNLV'),
(28, 9, 1, 'Ag, ek wens my kop was soos ’n waterspruit, my oë soos ’n fontein vol trane. Dan sou ek dag en nag huil oor my mense wat geslag is.', 'AFRNLV'),
(28, 9, 2, 'As ek maar net ’n herberg in die woestyn gehad het! Dan sou ek daarheen ontsnap en my mense agterlaat. Want my volk is niks anders nie as egbrekers en ’n klomp verraaiers.', 'AFRNLV'),
(28, 9, 3, '“Hulle span hulle tong soos ’n boog om leuens af te vuur. Hulle praat nie die waarheid nie. Die onreg wat hulle doen, raak net al hoe erger en erger. Hulle gee niks meer om vir My nie,” sê die Here.', 'AFRNLV'),
(28, 9, 4, '“Pas op vir jou vriende! Moenie jou familie of volksgenote vertrou nie! Hulle is almal rugstekers en versprei vals stories oor mekaar.', 'AFRNLV'),
(28, 9, 5, 'Vriende lieg en bedrieg mekaar en praat nie die waarheid nie; hulle het hulle tonge geleer lieg. Hulle kan nie ophou sondig nie.', 'AFRNLV'),
(28, 9, 6, 'Hulle hou net aan om leuen op leuen te vertel. Hulle weier om enigiets met My te doen te hê,” sê die Here.', 'AFRNLV'),
(28, 9, 7, 'Daarom sê die Here, die Almagtige: “Ek sal hulle in ’n smeltoond sit en hulle suiwer soos metaal. Eintlik laat my volk My geen ander keuse as om dit te doen nie.', 'AFRNLV'),
(28, 9, 8, 'Hulle tonge is soos giftige pyle. Hulle praat baie vriendelik met hulle vriende, maar in hulle harte beplan hulle hulle ondergang.', 'AFRNLV'),
(28, 9, 9, 'Behoort Ek hulle nie daaroor te straf nie?” vra die Here. “Behoort Ek My nie op ’n nasie soos hierdie te wreek nie?”', 'AFRNLV'),
(28, 9, 10, 'Ek sal huil en kla oor die berge en die weivelde van die woestyn. Hulle is verlate, sonder enige teken van lewe. ’n Mens hoor ook nie meer die beeste bulk nie. Selfs die voëls het gevlug en die wilde diere is weg.', 'AFRNLV'),
(28, 9, 11, '“Ek sal Jerusalem maak tot ’n bouval. Dit sal ’n plek wees waar die jakkalse graag sal lê. Die dorpe van Juda sal spookdorpe wees, want niemand sal meer daar bly nie.”', 'AFRNLV'),
(28, 9, 12, 'Is daar iemand wat genoeg insig het om te verstaan hoekom hierdie dinge gebeur? Vir wie het U onderrig sodat hy dit weer vir iemand anders kan verduidelik? Hoekom is hierdie land so erg verwoes dat niemand dit eers wil waag om daardeur te gaan nie?', 'AFRNLV'),
(28, 9, 13, 'Die Here het geantwoord: “Dit is omdat my mense weier om my voorskrifte wat Ek vir hulle gegee het, te volg. Hulle weier om na My te luister en volgens my voorskrifte te lewe.', 'AFRNLV'),
(28, 9, 14, 'Hulle is hardkoppige mense wat net doen wat hulle wil. Hulle het die Baäls aanbid soos hulle by hulle voorouers geleer het.”', 'AFRNLV'),
(28, 9, 15, 'Luister wat die Here, die Almagtige, die God van Israel, sê: “Kyk! Ek sal hulle bitter kruie gee om te eet en gif om te drink.', 'AFRNLV'),
(28, 9, 16, 'Ek sal hulle verstrooi onder die nasies wat nóg hulle nóg hulle voorouers geken het. Ek sal hulle met die swaard agtervolg totdat Ek hulle heeltemal uitgewis het.”', 'AFRNLV'),
(28, 9, 17, 'Die Here, die Almagtige, sê: “Dink ’n bietjie na oor wat aan die gang is! Roep die vroue wat rouklaag om treurliedere te kom sing.', 'AFRNLV'),
(28, 9, 18, '“Maak gou en huil oor ons! Laat trane vloei uit julle oë.', 'AFRNLV'),
(28, 9, 19, 'Want die geluid van rouklag word in Sion gehoor: ‘Verwoesting het ons getref! Ons is verneder, want ons moet die land verlaat, en ons huise het puinhope geword.’”', 'AFRNLV'),
(28, 9, 20, 'Vroue, luister na die woorde van die Here. Hoor baie duidelik wat Hy sê. Leer julle dogters ’n treurlied, leer hulle om klaagliedere te sing.', 'AFRNLV'),
(28, 9, 21, 'Want die dood het ons huise binnegekom deur die vensters. Kinders speel nie meer in die strate nie. Jongmense kom nie meer bymekaar op die stadspleine nie.', 'AFRNLV'),
(28, 9, 22, 'Jy moet sê: Die Here sê: “Lyke sal oral soos mis op die oop velde lê. Dit sal lyk soos bondels graan wat afgeoes is. Niemand sal oorbly om hulle te begrawe nie.”', 'AFRNLV'),
(28, 9, 23, 'Die Here sê: “Mense met insig moenie spog met hulle kennis nie. Sterk mense moenie grootpraat oor hulle krag nie. Ryk mense moenie roem in hulle rykdom nie.', 'AFRNLV'),
(28, 9, 24, 'Laat hulle wat wil grootpraat, spog dat hulle My ken, en begryp dat Ek die Here is wat reg en regverdig is, wie se liefde onfeilbaar is, en dat dit ook die dinge is wat My bly maak. Ek, die Here, het dit gesê!”', 'AFRNLV'),
(28, 9, 25, 'Die Here sê: “Die tyd breek aan wanneer Ek al die mense wat net uiterlik besny is, sal straf.', 'AFRNLV'),
(28, 9, 26, 'Dit is die mense van Egipte, Edom, die Ammoniete, Moab en die woestynbewoners wat in afgeleë plekke woon. Want al hierdie volke is onbesnede. Selfs die hele huis van Israel is onbesnede van hart.”', 'AFRNLV'),
(28, 10, 1, 'Luister na wat die Here vir julle sê, Israel!', 'AFRNLV'),
(28, 10, 2, 'Die Here sê: “Moenie die praktyke van die nasies navolg nie. En moenie bang wees vir hulle voorspellings of vir tekens aan die hemel nie, al wek dit vrees by die nasies.', 'AFRNLV'),
(28, 10, 3, 'Hulle gebruike is tevergeefs en dwaas. Hulle kap ’n boom af in ’n bos en ’n ambagsman maak daarvan ’n beeld.', 'AFRNLV'),
(28, 10, 4, 'Hulle versier hierdie beeld met goud en silwer. Hulle spyker dit dan vas sodat dit nie omval nie.', 'AFRNLV'),
(28, 10, 5, 'Hulle afgode is so hulpeloos soos ’n voëlverskrikker in ’n groentetuin! Hulle kan nie praat of loop nie, maar moet gedra word. Moenie bang wees vir sulke gode nie. Hulle kan niemand kwaad aandoen nie. Hulle kan ook niks goeds vir enigiemand doen nie.”', 'AFRNLV'),
(28, 10, 6, 'Here, daar is niemand soos U nie! U is groot, u Naam dra gesag!', 'AFRNLV'),
(28, 10, 7, 'Is daar iemand wat U nie sal vrees nie, Koning van al die volke? U alleen verdien eer! Daar is niemand op aarde of in enige koninkryk wat so verstandig soos U is nie.', 'AFRNLV'),
(28, 10, 8, 'Mense wat afgode vereer, is dom en dwaas. Die goed wat hulle aanbid, is dan van hout!', 'AFRNLV'),
(28, 10, 9, 'Hulle bring die fynste silwer uit Tarsis en suiwer goud uit Ufas en ’n handvaardige goudsmid maak ’n beeld. Vaardige kleremakers trek dan vir hierdie beeld klere van duur materiaal aan.', 'AFRNLV'),
(28, 10, 10, 'Maar die Here is die enigste ware God, Hy is die God wat lewe. Hy sal vir altyd Koning bly! As Hy kwaad is, bewe die aarde. Die nasies is nie bestand teen sy woede nie.', 'AFRNLV'),
(28, 10, 11, 'Sê vir mense wat die afgode aanbid: “Julle sogenaamde gode, wat nie die hemel en die aarde gemaak het nie, sal van die aarde af verdwyn.”', 'AFRNLV'),
(28, 10, 12, 'God het die aarde deur sy krag gemaak. Hy het die wêreld deur sy kennis laat ontstaan. Dit is deur sy insig dat die hemel uitgesprei lê.', 'AFRNLV'),
(28, 10, 13, 'As Hy praat, kom die wolkmassa in oproer. Hy laat mistigheid opstyg vanaf die eindes van die aarde. Hy stuur ook weerlig saam met die reën, Hy laat die wind vry uit sy stoorkamers.', 'AFRNLV'),
(28, 10, 14, 'In vergelyking met Hom is mense dom en sonder kennis! Hulle maak afgodsbeelde, maar die beelde bring hulle makers in die verleentheid, want hulle is vals, sonder enige lewe.', 'AFRNLV'),
(28, 10, 15, 'Hulle is niks werd nie. Hulle is niks anders as leuens nie! Die tyd van hulle vernietiging sal kom.', 'AFRNLV'),
(28, 10, 16, 'Maar die God van Israel is nie soos hierdie afgode nie! Hy is Skepper van alles wat bestaan, ook van Israel, sy besondere erfenis. Sy Naam is die Here, die Almagtige!', 'AFRNLV'),
(28, 10, 17, '“Vat julle goed om uit die land te gaan, want die beleg gaan begin!”', 'AFRNLV'),
(28, 10, 18, 'sê die Here. “Ek gaan julle skielik uit julle land smyt. Ek gaan groot ellende oor julle laat kom. Dan sal julle my toorn ervaar.”', 'AFRNLV'),
(28, 10, 19, 'My ellende is groot, my wonde is seer. Ek het gedink: Dié lyding sal ek maar moet verduur.', 'AFRNLV'),
(28, 10, 20, 'My huis is weg en daar is niemand oor om my te help om dit te herbou nie. My kinders is weggevat, en ek sal hulle nooit weer sien nie.', 'AFRNLV'),
(28, 10, 21, 'Ons leiers is onnosel. Hulle vra nie wat die Here van hulle verwag nie. Dit is waarom hulle misluk. En dis ook hoekom ons mense oral verstrooi is.', 'AFRNLV'),
(28, 10, 22, 'Hoor julle, dit is die gedreun van die vyand se leërs wat uit die noorde op pad is. Hulle sal die dorpe van Juda verwoes. Die dorpe sal ’n lêplek wees vir jakkalse.', 'AFRNLV'),
(28, 10, 23, 'Ek weet, Here, mense se lewens is nie hulle eie nie. Niemand het beheer oor wat met hulle gaan gebeur nie.', 'AFRNLV'),
(28, 10, 24, 'Here, help my reg, maar werk sag met my. As U dit in woede doen, sal niks van my oorbly nie.', 'AFRNLV'),
(28, 10, 25, 'Haal u woede liewer uit op ons vyande. Hulle steur hulle mos nie aan U nie. Hulle het ook nie respek vir U nie. Hulle het u volk Israel uitgeroei en die land verwoes.', 'AFRNLV'),
(28, 11, 1, 'Die Here het vir Jeremia nog ’n boodskap gegee. Hy het gesê:', 'AFRNLV'),
(28, 11, 2, '“Herinner die inwoners van Juda en Jerusalem aan die voorwaardes van die verbond met My.', 'AFRNLV'),
(28, 11, 3, 'Sê vir hulle: ‘Die Here, die God van Israel, sê: ‘Daar rus ’n vloek op mense wat nie gehoorsaam is aan die voorskrifte van my verbond nie!', 'AFRNLV'),
(28, 11, 4, 'Ek het vir julle voorouers gesê toe Ek hulle as slawe in Egipte vrygemaak het: Julle moet aan My gehoorsaam wees. Doen alles wat Ek julle beveel om te doen. Dan sal julle my volk wees en Ek sal julle God wees.', 'AFRNLV'),
(28, 11, 5, '“‘So sou Ek die belofte hou wat Ek met ’n eed aan julle voorouers gemaak het. Ek sal hulle ’n land gee waar melk en heuning vloei. Dit is die land waarin julle nou lewe.’” Ek het geantwoord: “Dit is so, Here!”', 'AFRNLV'),
(28, 11, 6, 'Toe sê die Here: “Kondig hierdie boodskap aan in Juda se dorpe en Jerusalem se strate en sê: ‘Onthou die voorskrifte van hierdie verbond wat Ek met julle gesluit het, en kom dit na!', 'AFRNLV'),
(28, 11, 7, 'Toe Ek julle voorouers uit Egipte gebring het, het Ek hulle by herhaling gewaarsku en gesê: Wees gehoorsaam aan My!', 'AFRNLV'),
(28, 11, 8, 'Maar julle voorouers het hulle nie daaraan gesteur nie. Hulle wou nie eers luister nie. Elkeen het eenvoudig sy eie kop gevolg en verkeerde dinge gedoen. Hulle wou nie doen wat Ek hulle beveel het om te doen nie. Omdat hulle ongehoorsaam was, het Ek die strawwe wat in die verbond opgeteken is, oor hulle gebring.’”', 'AFRNLV'),
(28, 11, 9, 'Die Here het weer met my gepraat en gesê: “Ek het ontdek dat daar ’n komplot is teen My onder die mense van Juda en Jerusalem.', 'AFRNLV'),
(28, 11, 10, 'Hulle begaan nou dieselfde oortredings as hulle voorouers. Hulle weier om te doen wat Ek hulle beveel het. Hulle loop agter ander gode aan en aanbid hulle. “Israel en Juda het die verbond wat Ek met hulle voorouers gesluit het, verbreek.', 'AFRNLV'),
(28, 11, 11, 'Omdat hulle so optree,” sê die Here, “sal Ek hulle tref met ’n ramp wat hulle nie sal vryspring nie. Al smeek hulle My om hulp, sal Ek nie na hulle luister nie.', 'AFRNLV'),
(28, 11, 12, 'Dan sal die mense van die dorpe van Juda en van Jerusalem na hulle afgode roep om hulp. Hulle sal selfs vir hulle wierook brand. Maar as die ramp hulle tref, sal die afgode hulle nie kan red nie.', 'AFRNLV'),
(28, 11, 13, '“Juda, julle het net soveel afgode as wat julle dorpe het. Julle het ook op baie plekke altare opgerig om wierook vir Baäl te offer, amper soveel plekke as wat daar strate in Jerusalem is. Wat ’n skande!', 'AFRNLV'),
(28, 11, 14, '“Jeremia, jy moenie meer vir hierdie mense bid nie. Dit sal nie help dat jy huil en by My pleit vir hulle nie, want Ek sal nie luister as hulle in die moeilikheid is en na My roep om hulp nie.', 'AFRNLV'),
(28, 11, 15, '“Ek het my mense baie lief, maar watter reg het hulle om na die tempel te kom as hulle hulle vantevore so sleg gedra het? Kan hulle offerandes die vernietiging keer? In werklikheid geniet hulle dit om verkeerd te doen!”', 'AFRNLV'),
(28, 11, 16, 'Die Here sê: “Daar was ’n tyd toe Ek julle ’n pragtige groen olyfboom genoem het. Julle was mooi om te sien, vol goeie vrugte. Maar Ek stuur die vyand, wat soos weerlig die boom aan die brand steek en al die takke verskroei.', 'AFRNLV'),
(28, 11, 17, '“Ek, die Here, die Almagtige, het hierdie olyfboom geplant, en Ek gee opdrag dat dit vernietig word. Want die mense van Israel en Juda het bose dinge gedoen. Hulle maak My kwaad deur wierook vir Baäl te offer.”', 'AFRNLV'),
(28, 11, 18, 'Die Here het my toe ingelig dat my vyande besig was om ’n komplot teen my te smee.', 'AFRNLV'),
(28, 11, 19, 'Ek was soos ’n lam wat hulle weggelei het om te slag. Ek was onbewus daarvan dat hulle van plan was om my dood te maak. Hulle het gesê: “Kom ons raak ontslae van hierdie boom en sy vrugte. Kom ons maak hom dood, dan sal niemand ooit onthou dat hy geleef het nie!”', 'AFRNLV'),
(28, 11, 20, 'Maar, Here, Almagtige, U tree altyd regverdig op. U ondersoek wat in ’n mens aangaan, U weet selfs wat ons dink. Laat ek sien hoe U wraak neem, want ek het my saak in u hande gelaat.', 'AFRNLV'),
(28, 11, 21, 'Daarom sê die Here van die mense van Anatot: “Hulle wil jou doodmaak, Jeremia, omdat jy namens My profeteer. Hulle sê hulle sal jou doodmaak as jy nie ophou om dit te doen nie.”', 'AFRNLV'),
(28, 11, 22, 'Die Here, die Almagtige, sê van hulle: “Ek gaan hulle straf! Hulle jong mans sal in gevegte sterf, hulle kinders sal van honger doodgaan.', 'AFRNLV'),
(28, 11, 23, 'Nie een van hulle sal bly lewe nie. Ek gaan onheil oor die mense van Anatot bring. Die tyd om hulle te straf, het aangebreek.”', 'AFRNLV'),
(28, 12, 1, 'Here, U behandel my altyd regverdig as ek ’n klagte na U toe bring. Maar nou wil ek my saak stel: Hoekom gaan dit goed met slegte mense? En hoekom is oneerlike mense so gelukkig?', 'AFRNLV'),
(28, 12, 2, 'U het hulle geplant en hulle wortels diep geanker; daarom groei hulle goed en dra hulle vrugte. Hulle praat graag oor U, maar hulle bedoel nie ’n woord daarvan nie.', 'AFRNLV'),
(28, 12, 3, 'Maar U ken my, Here. U sien my net soos ek is. U toets my ingesteldheid teenoor U. Sleep hierdie mense weg, net soos slagskape! Pas hulle op vir die slagtyd!', 'AFRNLV'),
(28, 12, 4, 'Hoe lank moet hierdie land nog treur? Selfs die grasvelde het verdroog. Die diere en die voëls het ook verdwyn weens die sonde van die inwoners van die land. En tog sê hulle: “Die Here gaan niks doen nie!”', 'AFRNLV'),
(28, 12, 5, '“As jy moeg raak om teen mense te hardloop, hoe sal jy ooit teen perde kan meeding? As jy struikel en val in ’n land waar dit veilig is, wat sal jy doen in die digte bosse by die Jordaan?', 'AFRNLV'),
(28, 12, 6, 'Jou broers, jou naby familie het jou verraai. Hulle is daarop uit om jou kwaad aan te doen. Moenie hulle vertrou nie, selfs nie as hulle vriendelik met jou praat nie.', 'AFRNLV'),
(28, 12, 7, '“Ek het my volk prysgegee, hulle wat my eiendom is. Ek het hulle wat Ek liefhet aan hulle vyande oorgegee.', 'AFRNLV'),
(28, 12, 8, 'My eie volk het vir My gebrul soos ’n leeu in ’n bos. Daarom het Ek hulle behandel asof Ek hulle haat.', 'AFRNLV'),
(28, 12, 9, 'Die volk wat Ek vir My gekies het, het só afstootlik vir My geword soos ’n aasvoël. En nou is húlle omring deur ander aasvoëls! Laat al die roofdiere kom sodat hulle hulle karkasse kan skoonvreet!', 'AFRNLV'),
(28, 12, 10, 'Baie herders het my wingerd verniel, en my druiwe vertrap. Hulle het my vrugbare grond ’n verlate woesteny gemaak.', 'AFRNLV'),
(28, 12, 11, 'Hulle het dit ’n woestyn gemaak wat verwoes voor My lê omdat niemand daarvoor omgee nie.', 'AFRNLV'),
(28, 12, 12, 'Soldate kom oor die heuwels in die woestyn. Die swaard van die Here verteer mense van hoek tot kant. Niemand sal kan ontsnap nie.', 'AFRNLV'),
(28, 12, 13, 'Hulle het koring gesaai, maar sal dorings oes. Hulle moeite was tevergeefs. Staan dan maar beskaam, sonder oes, want die gloeiende woede van die Here het julle getref.”', 'AFRNLV'),
(28, 12, 14, 'Die Here sê: “Wat die buurvolke betref, hulle is sleg. Hulle probeer die erfenis wat Ek vir my volk Israel gegee het, in die hande kry. Ek sal hierdie buurvolke uit hulle lande wegvat. Ek sal Juda uit hulle mag red.', 'AFRNLV'),
(28, 12, 15, 'Maar nadat Ek al hierdie volke uit hulle lande weggeneem het, sal Ek hulle weer jammer kry. Ek sal elke volk na sy eie land, waar sy eiendom is, laat terugkom.', 'AFRNLV'),
(28, 12, 16, 'Hierdie volke kan saam met my volk kom bly in die land wat Ek vir hulle gegee het. Maar Ek verwag van hulle om die gewoontes van my volk aan te leer. Verder moet hulle ook leer om ’n eed te sweer deur te sê: ‘So waar as die Here lewe.’ Vroeër het hulle my volk geleer om Baäl se naam te gebruik as hulle sweer.', 'AFRNLV'),
(28, 12, 17, 'As enige van hierdie volke nie gehoorsaam wil wees nie, sal Ek hulle met wortel en tak uitroei. Die Here het dit gesê!”', 'AFRNLV'),
(28, 13, 1, 'Die Here het vir my gesê: “Gaan koop vir jou ’n linnegordel en bind dit om jou heupe. Jy moet dit nie was nie.”', 'AFRNLV'),
(28, 13, 2, 'Ek het die lap gaan koop soos die Here gesê het en dit om my heupe vasgebind.', 'AFRNLV'),
(28, 13, 3, 'Toe het die Here weer vir my ’n boodskap gegee:', 'AFRNLV'),
(28, 13, 4, '“Vat nou die linnegordel wat jy dra en gaan na die Eufraatrivier toe. Steek dit in ’n skeur in een van die rotse weg.”', 'AFRNLV'),
(28, 13, 5, 'Ek het toe na die Eufraat gegaan en dit weggesteek soos die Here my beveel het om te doen.', 'AFRNLV'),
(28, 13, 6, 'Na ’n lang tyd verloop het, het die Here vir my gesê: “Gaan terug na die Eufraat toe en gaan haal die linnegordel wat Ek jou beveel het om weg te steek.”', 'AFRNLV'),
(28, 13, 7, 'Ek het toe teruggegaan na die Eufraatrivier toe. Ek het die linnegordel uit die plek gehaal waar ek dit weggesteek het. Maar die lap het al stukkend geword en dit was onbruikbaar.', 'AFRNLV'),
(28, 13, 8, 'Toe het die Here vir my verduidelik.', 'AFRNLV'),
(28, 13, 9, 'Hy het gesê: “Dis hoe Ek die arrogansie van Juda en van Jerusalem sal laat wegvrot.', 'AFRNLV'),
(28, 13, 10, 'Hierdie slegte volk sal nes hierdie linnegordel word. Hulle is niks werd nie! Hulle weier mos om na My te luister. Hulle is hardkoppig en doen net wat hulle wil. Hulle dien ander gode.', 'AFRNLV'),
(28, 13, 11, 'Soos hierdie linnegordel om ’n mens se heupe span, so wou Ek gehad het moes Juda en Israel aan My gebind wees,” sê die Here. “My wens was dat hulle my volk sou wees, my roem en my heerlikheid, ’n eer vir My. Maar hulle wou nie gehoorsaam wees nie.', 'AFRNLV'),
(28, 13, 12, '“Praat met hulle en gee vir hulle hierdie boodskap. ‘Die Here, die God van Israel sê: Al die wynkruike sal vol wyn gemaak word.’ En hulle sal antwoord: ‘Natuurlik, jy hoef ons nie eens te vertel hoe voorspoedig ons gaan wees nie!’', 'AFRNLV'),
(28, 13, 13, 'Dan moet jy vir hulle sê: ‘Nee, dit is wat die Here bedoel: Ek sal almal in hierdie land so verward maak dat hulle soos dronk mense sal lyk. Dit sluit die koning in wat nou op Dawid se troon regeer, en die priesters, profete en inwoners van Jerusalem.', 'AFRNLV'),
(28, 13, 14, 'Ek sal hulle teen mekaar stukkend stamp, selfs ouers en kinders, sê die Here. Ek sal hulle nie spaar omdat Ek vir hulle jammer is of omdat Ek hulle genadig wil wees nie. Ek sal ook nie medelye met hulle hê nie. Ek gaan hulle vernietig.’”', 'AFRNLV'),
(28, 13, 15, 'Luister, gee ’n bietjie aandag! Moenie so arrogant wees nie, want dit is die Here wat praat:', 'AFRNLV'),
(28, 13, 16, 'Gee eer aan die Here julle God, voordat dit te laat is. Doen dit voordat Hy dit vir julle donker maak, want as dit skemer is, sal julle struikel en val op die donker berge. Julle sal wens dit word lig, maar Hy sal dit stikdonker maak.', 'AFRNLV'),
(28, 13, 17, 'En as julle aanhou om ongehoorsaam te wees, sal ek eenkant staan en huil omdat julle so verwaand is. Ek sal bitterlik huil omdat hulle die kudde van die Here in ballingskap wegneem.', 'AFRNLV'),
(28, 13, 18, 'Sê vir die koning en sy ma: “Gaan sit baie laag, in die stof, want julle pragtige kroon sal van julle koppe weggeneem word.”', 'AFRNLV'),
(28, 13, 19, 'Die dorpe in die Negev sal hulle poorte sluit, en niemand sal dit kan oopsluit nie. En die mense van Juda sal as ballinge weggevoer word. Almal van hulle sal in ballingskap gaan.', 'AFRNLV'),
(28, 13, 20, 'Sien julle vyand uit die noorde aankom. Wat het geword van die pragtige kudde wat Hy vir julle gegee het om op te pas?', 'AFRNLV'),
(28, 13, 21, 'Hoe sal julle voel as Hy die mense wat vroeër julle bondgenote was, nou toelaat om oor julle te heers? Julle sal krul van pyn soos ’n vrou wat geboorte gee!', 'AFRNLV'),
(28, 13, 22, 'Julle vra dalk hoekom al hierdie dinge met julle gebeur. Die vyand verneder julle en verkrag julle oor julle baie sondes.', 'AFRNLV'),
(28, 13, 23, 'Kan Etiopiërs die kleur van hulle velle verander? Kan ’n luiperd sy kolle laat verdwyn? Dink julle miskien dat julle skielik kan begin goeie dinge doen nadat julle gewoond was om kwaad te doen?', 'AFRNLV'),
(28, 13, 24, '“Ek sal julle verstrooi net soos die wind wat uit die woestyn waai die kaf uit die koring oral versprei.', 'AFRNLV'),
(28, 13, 25, 'Dit is wat Ek besluit het wat met julle moet gebeur,” sê die Here. “Dit is die deel wat Ek vir julle afgemeet het, want julle het My mos vergeet en op valse gode vertrou.', 'AFRNLV'),
(28, 13, 26, 'Ek sal julle verneder soos iemand wat kaal staan voor ander mense.', 'AFRNLV'),
(28, 13, 27, 'Ek het gesien hoe julle die afgode in die veld en op hoogtes dien. Ek het ook al die skandelike dinge gesien wat julle gedoen het om hulle guns te wen. Jerusalem, jy sal sekerlik tot niet gaan! Hoe lank sal dit neem voordat jy eendag weer vir My aanvaarbaar sal wees?”', 'AFRNLV'),
(28, 14, 1, 'Dit is die boodskap wat die Here vir Jeremia oor die droogte gegee het:', 'AFRNLV'),
(28, 14, 2, '“Juda verdor, sy besighede speel bankrot. Sy mense rou oor die land, en uit Jerusalem klink ’n hulpgeroep.', 'AFRNLV'),
(28, 14, 3, 'Die vername mense stuur hulle diensknegte om water te gaan haal, maar die putte is droog. Hulle kom met leë houers terug. Hulle maak hulle koppe toe, dronkgeslaan en moedeloos.', 'AFRNLV'),
(28, 14, 4, 'Omdat dit nie gereën het nie, bars die grond. Die boere is ontsteld en maak hulle koppe toe.', 'AFRNLV'),
(28, 14, 5, 'Selfs die wildsbokooi gooi haar lammetjie weg omdat daar nie gras is nie.', 'AFRNLV'),
(28, 14, 6, 'Die wildedonkies staan op die kaal bulte en snuif die lug soos jakkalse wat dors is. Hulle oë verdof, want daar is nie gras om te eet nie.”', 'AFRNLV'),
(28, 14, 7, '“Here, ons sondes het ons nou ingehaal. Help ons ter wille van u eie reputasie. Ons het baie keer teen U gesondig.', 'AFRNLV'),
(28, 14, 8, 'U is Israel se enigste hoop, ons Verlosser in krisistye! Hoekom is U ’n vreemdeling vir ons? Hoekom is U soos iemand wat reis deur die land en net ’n nag oorslaap?', 'AFRNLV'),
(28, 14, 9, 'Hoekom tree U op soos iemand wat verward is, soos ’n soldaat wat ons nie kan help nie? Maar U, Here, is mos by ons. Ons is immers u volk. Moet ons tog nie aan ons lot oorlaat nie!”', 'AFRNLV'),
(28, 14, 10, 'Die Here het sy volk soos volg geantwoord: “Julle hou mos daarvan om van My af te dwaal. Daarom aanvaar Ek julle nie meer as my volk nie. Ek sal nou al julle boosheid onthou en julle straf vir julle sondes.”', 'AFRNLV'),
(28, 14, 11, 'Die Here het vir my gesê: “Moenie meer vir hierdie volk bid dat dit met hulle goed moet gaan nie.', 'AFRNLV'),
(28, 14, 12, 'Selfs al vas hulle, sal Ek My nie aan hulle geroep steur nie. En al bring hulle ook brandoffers en graanoffers vir My, sal Ek dit nie aanvaar nie. Ek sal met hulle klaarspeel deur oorloë, hongersnood en siekte op hulle pad te bring.”', 'AFRNLV'),
(28, 14, 13, 'Maar toe sê ek: “Oppermagtige Here, hulle profete sê vir hulle: ‘Julle sal nie oorlog of hongersnood beleef nie. Die Here sal verseker vir julle vrede bring.’”', 'AFRNLV'),
(28, 14, 14, 'Die Here het toe vir my gesê: “Hierdie profete vertel leuens in my Naam. Ek het hulle nie gestuur nie. Nog minder het Ek hulle opdrag gegee om met julle te praat. Wat hulle sien, is vals en wat hulle van God bekendmaak, is niks werd nie. Dit is ’n spul leuens wat hulle self uitdink.', 'AFRNLV'),
(28, 14, 15, 'Daarom sê die Here oor die profete: Ek sal die profete wat kamtig namens My praat, straf. Ek het hulle nie gestuur nie. Hulle sê mos dat daar nie oorlog of hongersnood in hierdie land sal kom nie. Hulle sal egter self in oorlog of van honger doodgaan!', 'AFRNLV'),
(28, 14, 16, 'Die mense vir wie hulle profeteer, se lyke sal oral in die strate van Jerusalem lê. Mans, vroue en kinders sal slagoffers wees van hongersnood of van oorlog. Niemand sal oorleef om hulle te begrawe nie. Ek bring hulle eie oortredings oor hulle.', 'AFRNLV'),
(28, 14, 17, '“Jeremia, sê vir hulle: ‘Dag en nag loop trane uit my oë. Ek kan nie ophou huil nie. Want my volk is soos ’n jong meisie wat swaar gewond is en besig is om dood te bloei.', 'AFRNLV'),
(28, 14, 18, 'As ek in die veld kom, sien ek oral mense lê wat gewelddadig gesterf het. Al wat ek sien as ek in die strate van die stad loop, is mense wat van honger gesterf het. Die profete en priesters gaan aan met hulle werk, maar hulle weet nie wat hulle doen nie.’”', 'AFRNLV'),
(28, 14, 19, 'Het U Juda nou totaal verwerp? Haat U werklik vir Jerusalem? Waarom het U ons so verwond dat niemand ons gesond kan maak nie? Ons het vrede verwag, maar daar was geen vrede nie. Ons het gehoop op genesing, maar verskrikking het gekom.', 'AFRNLV'),
(28, 14, 20, 'Here, ons bely ons verkeerde dinge wat ons en ons voorouers gedoen het! Ons het teenoor U gesondig.', 'AFRNLV'),
(28, 14, 21, 'Ek vra dat U, ter wille van Uself, ons nie sal verwerp nie. Moenie dat daar skade kom aan u roemryke troon nie. Moenie u verbond met ons verbreek nie. Moenie ons vergeet nie.', 'AFRNLV'),
(28, 14, 22, 'Kan enige van die vreemde afgode vir ons reën gee? Val die reën sommer vanself uit die hemel? Nee, dit kom van U af, Here, ons God! Dit is net U wat sulke dinge kan doen. Ons sal wag tot U ons help.', 'AFRNLV'),
(28, 15, 1, 'Die Here het toe vir my gesê: “Selfs al sou Moses en Samuel voor My gestaan en vir hierdie mense gepleit het, sou Ek hulle nie jammer gekry het nie. Stuur hulle weg, Ek wil hulle nie sien nie!', 'AFRNLV'),
(28, 15, 2, 'En as hulle vir jou vra: ‘Waarheen moet ons gaan?’ sê vir hulle die Here sê: “‘Wie bestem is vir die dood, na die dood. Wie bestem is vir die oorlog, na die oorlog. Wie bestem is vir hongersnood, na die hongersnood. En wie bestem is vir gevangenskap, na die gevangenskap.’', 'AFRNLV'),
(28, 15, 3, '“Ek sal vier soorte vernietigers teen hulle stuur,” sê die Here: “Die swaard om dood te maak, honde om hulle weg te sleep en aasvoëls om op te vreet en wilde diere om te vernietig.', 'AFRNLV'),
(28, 15, 4, '“Ek sal van my volk ’n voorwerp van afsku maak vir al die koninkryke van die aarde. Ek doen dit oor wat koning Manasse, die seun van Hiskia, koning van Juda, in Jerusalem gedoen het.', 'AFRNLV'),
(28, 15, 5, '“Wie sal julle jammer kry, Jerusalem? Wie sal oor julle huil? Wie sal nog moeite doen om te vra hoe dit met julle gaan?', 'AFRNLV'),
(28, 15, 6, 'Julle het My in die steek gelaat,” sê die Here. “Julle steur julle nie aan My nie. Daarom sal Ek sorg dat daar niks van julle oorbly nie. Ek is moeg daarvan om julle altyd nog ’n kans te gee.', 'AFRNLV'),
(28, 15, 7, 'Ek sal julle uitwan soos kaf by die dorsvloer. Ek sal alles wat julle na aan die hart lê, wegvat. Ek sal my volk vernietig omdat hulle weier om hulle van hulle bose lewe te bekeer.', 'AFRNLV'),
(28, 15, 8, 'Daar sal meer weduwees wees as sand in die see. Laatmiddag bring Ek ’n vyand wat die ma’s van jong mans sal oorval. Ek sal angs en vrees skielik oor hulle laat toesak.', 'AFRNLV'),
(28, 15, 9, '’n Ma van sewe kinders sal swak voel en na haar asem snak. Die son het vir haar gesak, al is dit nog dag. Sy is nou kinderloos — wat ’n vernedering is dit nie! Dié wat oorleef, sal Ek aan die vyand oorgee om hulle dood te maak,” sê die Here.', 'AFRNLV'),
(28, 15, 10, '“Wee my, Ma, dat u my in die wêreld gebring het. Deur die hele land baklei mense met my. Al het ek niks uitgeleen wat ek terugvra of by ander geleen wat ek nie wil teruggee nie, vervloek almal my.”', 'AFRNLV'),
(28, 15, 11, 'Die Here het geantwoord: “Dit sal goed gaan met jou. In tye van nood en ellende sal jou vyande jou vra om vir hulle in te tree by My.', 'AFRNLV'),
(28, 15, 12, '“Kan ’n mens ’n stuk yster breek, of brons wat uit die noorde kom?', 'AFRNLV'),
(28, 15, 13, 'Jou rykdom en besittings sal Ek as buit vir die vyand gee oor al jou verkeerde dade.', 'AFRNLV'),
(28, 15, 14, 'Ek laat jou vyande jou wegneem om as ballinge in ’n vreemde land te gaan leef. Want my woede brand soos ’n vuur en sal julle verteer.”', 'AFRNLV'),
(28, 15, 15, '“Here, U weet alles. Dink tog aan my en help my. Straf die mense wat my vervolg! Moenie toelaat dat hulle my doodmaak nie! Wees genadig! Neem tog in ag dat ek ter wille van U bespot is.', 'AFRNLV'),
(28, 15, 16, 'Toe U gepraat het, het ek noukeurig geluister. Ek het elke woord ingeneem. U woorde het my bly gemaak. Dit het my opgewonde gemaak om te weet dat ek aan U behoort, o Here, God, die Almagtige.', 'AFRNLV'),
(28, 15, 17, 'Ek het nooit na die volk se vrolike partytjies gegaan nie. Ek het alleen gesit omdat u hand op my was. Ek was verontwaardig oor hulle sonde.', 'AFRNLV'),
(28, 15, 18, 'Waarom hou my lyding dan net aan en aan? Waarom genees my wonde nie? U hulp is vir my so bedrieglik soos ’n wisselvallige waterstroom, soos ’n fontein wat opdroog.”', 'AFRNLV'),
(28, 15, 19, 'Die Here antwoord toe: “As jy terugkom na My toe, sal Ek jou herstel sodat jy My weer kan dien. As jy ophou om onverantwoordelike dinge te sê, sal jy namens My kan praat. Jy moet hulle beïnvloed, nie hulle vir jou nie.', 'AFRNLV'),
(28, 15, 20, 'Ek maak jou ’n muur van brons vir hierdie volk. Hulle sal teen jou veg, maar sal jou nie oorwin nie. Ek sal jou beskerm en jou red,” sê die Here.', 'AFRNLV'),
(28, 15, 21, '“Ek sal jou red uit die mag van hierdie slegte mense, en jou beskerm teen hulle wreedheid.”', 'AFRNLV'),
(28, 16, 1, 'Die Here het weer vir my ’n boodskap gegee. Hy het gesê:', 'AFRNLV'),
(28, 16, 2, '“Jy moenie trou nie. Jy moet ook nie kinders in hierdie land hê nie.', 'AFRNLV'),
(28, 16, 3, 'Laat Ek, die Here, jou vertel wat met die kinders sal gebeur wat in hierdie land gebore word, en ook hulle ouers:', 'AFRNLV'),
(28, 16, 4, 'Hulle sal aan dodelike siektes sterf. Niemand sal oor hulle huil of hulle begrawe nie. Hulle lyke sal soos mis op die grond bly lê. Hulle sal in oorloë sterf en van honger doodgaan, en hulle lyke sal kos vir die aasvoëls en roofdiere wees.”', 'AFRNLV'),
(28, 16, 5, 'Die Here het ook gesê: “Moenie in ’n huis ingaan waar daar getreur word oor iemand wat dood is nie. Moet ook nie saam met hulle huil of vir hulle simpatie hê nie. Want Ek het my beskerming en vrede van hierdie volk af weggeneem, sê die Here. Ek sal ook nie langer lojaal wees of vir hulle genade hê nie.', 'AFRNLV'),
(28, 16, 6, 'Almal in die land sal doodgaan, of hulle nou belangrike mense of arm mense is. Niemand sal hulle begrawe of oor hulle huil nie. Hulle vriende sal ook nie hulleself met skerp voorwerpe sny of hulle hare afskeer omdat hulle rou nie.', 'AFRNLV'),
(28, 16, 7, 'Niemand sal ook kos gee vir mense wat rou of iets om te drink om hulle te troos nie. Dit maak nie saak of dit hulle eie ouers is wat gesterf het nie.', 'AFRNLV'),
(28, 16, 8, '“Jy moet ook nie na hulle feeste en partytjies gaan nie. Moet hoegenaamd nie saam met hulle eet of drink nie.', 'AFRNLV'),
(28, 16, 9, 'Want so sê die Here, die Almagtige, die God van Israel: Voor jy eendag doodgaan, sal jy sien wat Ek gaan doen. Ek gaan ’n einde maak aan al die vrolike gesing en gelag in hierdie land. Die vrolike stemme van bruid en bruidegom sal ook stil wees.', 'AFRNLV'),
(28, 16, 10, '“As jy al hierdie dinge vir die mense vertel, sal hulle vir jou vra: ‘Hoekom het die Here al hierdie rampe oor ons aangekondig? Wat het ons gedoen om dit te verdien? Hoe het ons teen Hom gesondig?’', 'AFRNLV'),
(28, 16, 11, 'Dan moet jy vir hulle sê: ‘Die Here sê dit is omdat julle voorouers nie lojaal aan My was nie. Hulle het ander gode vereer en hulle gedien. Hulle het van My vergeet. Hulle het nie my voorskrifte onderhou nie.', 'AFRNLV'),
(28, 16, 12, 'Maar julle gedra julle nog erger as julle voorouers! Julle is hardkoppig en hou net aan om verkeerde dinge te doen. Julle luister nie na My nie.', 'AFRNLV'),
(28, 16, 13, 'Daarom sal Ek julle uit hierdie land dryf na ’n vreemde land wat julle nie ken en waar julle voorouers nog nooit was nie. Daar kan julle net soveel afgode dien as wat julle wil. Julle moet geen guns van My verwag nie!’”', 'AFRNLV'),
(28, 16, 14, '“Daar kom ’n tyd,” sê die Here, “dat mense nie meer sal sweer en sê nie: ‘So seker as die Here leef wat vir Israel uit Egipte gered het.’', 'AFRNLV'),
(28, 16, 15, 'In plaas daarvan sal hulle sê: ‘So waar as die Here lewe wat die mense van Israel teruggebring het uit die noorde en al die lande waarheen Hy hulle as ballinge gestuur het.’ Want Ek sal hulle terugbring na hierdie land wat Ek aan hulle voorouers gegee het.”', 'AFRNLV'),
(28, 16, 16, 'Die Here sê: “Ek stuur baie vissermanne wat hulle sal vang. Ek stuur ook jagters wat hulle oral in die berge, op heuwels of in rotsskeure sal jag.', 'AFRNLV'),
(28, 16, 17, 'Ek hou hulle fyn dop. Ek weet van elke sonde wat hulle doen, hulle kan niks vir My wegsteek nie.', 'AFRNLV'),
(28, 16, 18, 'Ek sal hulle weer en weer straf vir die slegte en verkeerde dinge wat hulle gedoen het. Hulle het die land besmet met lewelose beelde van afskuwelike gode. Hulle het oral in my land hulle afskuwelike dade gepleeg.”', 'AFRNLV'),
(28, 16, 19, 'Here, U gee my krag. U beskerm my. Ek kan veilig by U skuil as gevaar dreig. Nasies van oral oor die aarde sal na U kom en sê: “Ons voorouers was dom om nikswerd afgode te dien.', 'AFRNLV'),
(28, 16, 20, 'Kan mense hulle eie gode maak? Maar ’n god wat jy maak, is mos geen god nie!”', 'AFRNLV'),
(28, 16, 21, '“Ek sal hulle wys hoe groot my krag is en hoeveel mag Ek het. Dan sal hulle weet dat Ek die Here is!”', 'AFRNLV'),
(28, 17, 1, 'Die Here sê: “My volk tree op asof hulle bose weë ’n wet is wat ingegraveer is met ’n ysterpen of ’n diamantpunt op die tafels van hulle hart en op die horings van hulle altare.', 'AFRNLV'),
(28, 17, 2, 'Selfs hulle kinders gaan aanbid by hulle altare en die Asjerapale onder elke groen koelteboom en op elke hoë heuwel,', 'AFRNLV'),
(28, 17, 3, 'op die berge en in die veld. Daarom sal Ek al julle rykdom en julle kosbare besittings vir die vyand gee as buit, ook die hoë plekke waar julle afgode aanbid het. Dit is die prys vir die sonde wat julle oral deur julle land gedoen het.', 'AFRNLV'),
(28, 17, 4, 'Ek het die land vir julle as ’n kosbare besitting gegee. Dit sal uit julle hande glip. Ek sal julle na ’n land stuur wat julle nie ken nie, as slawe vir julle vyande. Julle het ’n vuur in my woede aangesteek en dit sal nie geblus word nie.”', 'AFRNLV'),
(28, 17, 5, 'Die Here sê: “Daar rus ’n vloek op dié wat hulle vertroue stel in gewone mense, en nie op die Here vertrou nie.', 'AFRNLV'),
(28, 17, 6, 'Hulle is soos bossies in die woestyn met geen vooruitsig vir die toekoms nie. Hulle sal woon in ’n verskroeide woestyn, op soutvlaktes waar niemand kan oorleef nie.', 'AFRNLV'),
(28, 17, 7, '“Maar gelukkig is dié mense wat op die Here vertrou en hulle verwagting in Hom stel.', 'AFRNLV'),
(28, 17, 8, 'Hulle is soos bome wat langs ’n rivier staan. Hulle wortels reik diep tot by die water. Hitte bedreig hulle nie, en hulle blare bly groen. Lang maande van droogte pla hulle ook nie. Hulle hou nie op om vrugte te dra nie.', 'AFRNLV'),
(28, 17, 9, '“Die mens se hart is deur en deur bedrieglik en boos. Wie weet regtig hoe sleg dit is?', 'AFRNLV'),
(28, 17, 10, '“Maar Ek weet! Ek, die Here, deursoek mense se harte en geheime motiewe. En Ek gee aan almal wat hulle toekom, volgens wat hulle gedoen het.”', 'AFRNLV'),
(28, 17, 11, 'Mense wat op ’n oneerlike manier ryk word, is net soos ’n voël wat eiers uitbroei wat sy nie gelê het nie. Vroeër of later sal hulle al hulle rykdom verloor. Aan die einde van hulle lewens sal hulle niks anders as dwase wees nie!', 'AFRNLV'),
(28, 17, 12, 'Maar ons aanbid U by u glansryke troon, ewig, hoog en glorieryk.', 'AFRNLV'),
(28, 17, 13, 'O Here, hoop van Israel, almal wat van U wegdraai, sal beskaam word. Hulle sal in die stof begrawe word, want hulle het weggedraai van die Here, die fontein van lewende water.', 'AFRNLV'),
(28, 17, 14, 'Here, U alleen kan my gesond maak. U alleen kan my red. U alleen prys ek!', 'AFRNLV'),
(28, 17, 15, 'Die mense vra my: “Waar is die kamtige boodskap van die Here? Laat dit nou bietjie waar word!”', 'AFRNLV'),
(28, 17, 16, '“Here, ek het nie my taak opgegee om ’n herder vir u volk te wees nie. Ek het ook nie by U aangedring om rampe oor hulle te bring nie. Dit is u boodskap wat ek aan hulle gegee het, nie my eie nie.', 'AFRNLV'),
(28, 17, 17, 'Here, moenie my nou verlaat nie! U alleen is my toevlug as onheil toeslaan.', 'AFRNLV'),
(28, 17, 18, 'Laat dié wat my vervolg in die skande kom. Laat húlle vreesbevange word, maar nie ek nie! Laat verwoesting dubbel en dwars oor hulle kom!”', 'AFRNLV'),
(28, 17, 19, 'Die Here het vir my gesê: “Gaan staan by die poorte van Jerusalem, eers die poort wat die konings van Juda gebruik waardeur hulle in- en uitgaan, en dan by al die ander poorte.', 'AFRNLV'),
(28, 17, 20, '“Sê vir die mense wat hierdie poorte gebruik: ‘O konings, al julle mense van Juda en ook julle wat in Jerusalem bly, hoor die boodskap van die Here.', 'AFRNLV'),
(28, 17, 21, 'Hy sê: Luister sodat julle kan bly lewe! Hou op om op die Sabbatdag handel te dryf in Jerusalem se poorte.', 'AFRNLV'),
(28, 17, 22, 'Moenie op die Sabbatdag werk nie. Maak van die Sabbat ’n heilige dag soos Ek julle voorouers beveel het om te doen.', 'AFRNLV'),
(28, 17, 23, 'Maar hulle was ongehoorsaam en wou nie luister nie. Hulle was hardkoppig en wou nie die voorskrifte navolg nie.’', 'AFRNLV'),
(28, 17, 24, '“Maar die Here sê: ‘As julle My gehoorsaam en nie aanhou met julle handeldrywery op die Sabbatdag nie en ook nie op dié dag werk nie, maar dit ter wille van My heilig hou,', 'AFRNLV'),
(28, 17, 25, 'sal daar ’n toekoms vir hierdie volk wees. Daar sal altyd ’n koning uit die familielyn van Dawid in Jerusalem regeer. Die konings en amptenare sal by die poorte van Jerusalem ingaan. Hulle sal op strydwaens en perde ry en tussen die mense van Juda wees. “‘Daar sal ook altyd mense in Jerusalem woon.', 'AFRNLV'),
(28, 17, 26, 'En mense sal uit die dorpe van Juda en die omgewing van Jerusalem, uit die gebied van Benjamin, van die heuwels in die weste van die land, van die berge en die woestyngebied in die suide na Jerusalem toe kom. Hulle sal brandoffers, graanoffers, wierook en dankoffers na die tempel van die Here bring.', 'AFRNLV'),
(28, 17, 27, '“‘Julle moet na My luister en die Sabbatdag heilig hou. As julle dit nie doen nie en aanhou om op die Sabbatdag julle handelsware rond te dra deur die poorte van Jerusalem soos op ander dae, sal Ek daardie poorte aan die brand steek. Die vuur sal van die poorte af na die paleise versprei. Niemand sal in staat wees om die vuur te blus nie.’”', 'AFRNLV'),
(28, 18, 1, 'Die Here het weer vir Jeremia ’n boodskap gegee. Hy het gesê:', 'AFRNLV'),
(28, 18, 2, '“Gaan na die werkplek van die pottebakker. Daar sal Ek met jou praat.”', 'AFRNLV'),
(28, 18, 3, 'Ek het toe na die werkplek van die pottebakker gegaan en hom gekry waar hy besig was om op die pottebakkerswiel te werk.', 'AFRNLV'),
(28, 18, 4, 'Maar die pot waarmee hy besig was, was nie ’n sukses nie. Hy het toe die klei inmekaargedruk en weer begin om ’n nuwe pot te vorm soos hy dit wou hê.', 'AFRNLV'),
(28, 18, 5, 'Die Here het toe vir my ’n boodskap gegee.', 'AFRNLV'),
(28, 18, 6, 'Hy het gevra: “O Israel, kan Ek nie met julle net so maak soos die pottebakker met die klei maak nie? Kyk, soos die klei in die hande van die pottebakker, so is julle in my hande.', 'AFRNLV'),
(28, 18, 7, 'Dit kan wees dat Ek in ’n stadium sê Ek sal ’n sekere nasie of ’n regering omverwerp, afbreek en vernietig.', 'AFRNLV'),
(28, 18, 8, 'Maar as hulle ophou om die verkeerde dinge te doen waarvan Ek gepraat het, sal Ek hulle nie verwoes soos Ek aanvanklik wou nie.', 'AFRNLV'),
(28, 18, 9, 'Aan die ander kant, as Ek sê dat Ek ’n sekere nasie of regering sal vestig, opbou, groot en sterk maak,', 'AFRNLV'),
(28, 18, 10, 'maar die nasie begin verkeerde dinge doen en My nie gehoorsaam nie, sal Ek nie dan sorg dat dit nie met hulle goed gaan soos Ek van voorneme was nie?', 'AFRNLV'),
(28, 18, 11, '“Jeremia, gaan sê vir die mense van Juda en die inwoners van Jerusalem dat die Here sê: ‘Ek is besig om planne te maak om julle te straf. Moenie langer aanhou op die verkeerde koers wat julle ingeslaan het nie. Julle almal moet ophou om verkeerd te doen en begin doen wat reg is.’', 'AFRNLV'),
(28, 18, 12, 'Maar die mense het geantwoord: ‘Moenie jou asem mors nie. Ons sal aanhou lewe soos ons wil en ons eie oordeel volg, al is dit verkeerd.’”', 'AFRNLV'),
(28, 18, 13, 'Daarom sê die Here: “Doen navraag onder die nasies. Het iemand al ooit gehoor van die afstootlike ding wat die jong vrou Israel gedoen het?', 'AFRNLV'),
(28, 18, 14, 'Sal die sneeu ooit smelt op die hoë dele van die Libanon? Sal die koue bergstrome van die Hermonberg ooit opdroog?', 'AFRNLV'),
(28, 18, 15, 'Tog het my volk My vergeet en offers gebring aan nikswerd afgode wat hulle laat struikel op die goeie weë. Hulle het op afdraaipaadjies, op sondige paaie beland.', 'AFRNLV'),
(28, 18, 16, 'As gevolg hiervan sal hulle land in ’n woesteny ontaard. ’n Mens kan maar net fluit van verbasing. Almal wat deurreis, sal verstom staan en hulle koppe skud.', 'AFRNLV'),
(28, 18, 17, 'Soos die oostewind stof opwaai, so sal Ek my volk in alle rigtings verstrooi voor hulle vyande. Al sou hulle in groot moeilikheid beland, sal Ek my rug op hulle draai, en My nie aan hulle steur nie.”', 'AFRNLV'),
(28, 18, 18, 'Toe het die mense gesê: “Kom ons beraam planne teen Jeremia. Ons het mos priesters wat vir ons die gebooie kan leer, wyse mense wat ons met raad kan bedien en profete wat vir ons boodskappe kan gee. Kom ons versprei slegte stories oor hom en steur ons nie aan wat hy sê nie.”', 'AFRNLV'),
(28, 18, 19, 'Here, help my! Luister na wat die mense teen my beplan!', 'AFRNLV'),
(28, 18, 20, 'Is dit regverdig om goed met sleg te betaal? Hulle het ’n gat vir my gegrawe om in te val. Onthou U hoe ek namens hulle by U gesmeek het om hulle nie in u woede te straf nie?', 'AFRNLV'),
(28, 18, 21, 'Daarom, laat hulle kinders van honger doodgaan! Laat hulle in oorloë sneuwel! Laat hulle vroue weduwees wees sonder kinders! Laat die mans deur ’n epidemie omkom! Laat die jong manne sterf in gevegte op die slagveld!', 'AFRNLV'),
(28, 18, 22, 'Laat hulle angskrete weergalm as aanvallers skielik op hulle toesak terwyl hulle in hulle huise is! Hulle het vir my ’n gat gegrawe om in te val, hulle het vangstrikke vir my gestel om in te trap.', 'AFRNLV'),
(28, 18, 23, 'Here, U weet van al hulle planne om my dood te maak. Moenie hulle wat onregverdig optree, vergewe nie. Moet ook nie hulle sondes uitvee asof dit nooit bestaan het nie. Laat hulle voor u oë ondergaan. Straf hulle terwyl U nog kwaad is vir hulle!', 'AFRNLV'),
(28, 19, 1, 'Die Here het vir my gesê: “Gaan koop ’n kleipot. Vra dan sommige van die leiers van die volk en van die priesters om saam met jou te gaan.', 'AFRNLV'),
(28, 19, 2, 'Gaan dan uit by die uitgang met die naam Potskerfhek na die vallei van die seun van Hinnom. Verkondig daar vir hulle die boodskap wat Ek vir jou gegee het.', 'AFRNLV'),
(28, 19, 3, 'Sê vir hulle: ‘Konings van Juda en inwoners van Jerusalem, luister na die boodskap van die Here! Die Here, die Almagtige, die God van Israel, sê: Ek gaan ’n baie groot ramp oor hierdie plek laat kom. As mense daarvan hoor, sal hulle ore tuit.', 'AFRNLV'),
(28, 19, 4, '“‘Ek doen dit omdat hulle dislojaal was aan My. Hulle het hierdie vallei onrein gemaak deur wierook vir vreemde gode te brand. Hierdie gode was so onbekend, nie vandag se mense of hulle voorouers of die konings van Juda het hulle geken nie. Hulle het ook onskuldige mense hier doodgemaak.', 'AFRNLV'),
(28, 19, 5, 'Hulle het hoogtes vir Baäl gebou. Hier het hulle hulle eie kinders as brandoffers aan Baäl geoffer. Dit is nie iets wat Ek hulle sou beveel het om te doen nie. Dit het nie eers in my gedagtes opgekom om so iets te beveel nie!', 'AFRNLV'),
(28, 19, 6, 'Die Here sê: Neem kennis, die tyd kom wanneer die naam van hierdie plek nie meer Tofet of Hinnomdal sal wees nie, maar Moorddal.', 'AFRNLV'),
(28, 19, 7, 'Hier sal Ek Juda en Jerusalem se oorlogsplanne dwarsboom. Ek sal toelaat dat julle vyande julle met geweld doodmaak. Die vyand sal julle lyke vir aasvoëls en wilde diere los om te verslind.', 'AFRNLV'),
(28, 19, 8, 'Ek sal hierdie stad só verwoes laat dat mense na hulle asems sal snak. Mense wat verbyloop, sal geskok wees en van verbasing fluit oor die slagting.', 'AFRNLV'),
(28, 19, 9, 'Hulle vyande en die mense wat hulle wil doodmaak, sal hulle beleër tot al die kos op is. Dan sal die mense wat in die stad vasgekeer is, hulle seuns, dogters en vriende weens honger begin eet. Hulle sal tot wanhoop gedryf word.’', 'AFRNLV'),
(28, 19, 10, '“Jeremia, breek nou die kleipot voor die oë van die mense wat saam met jou gekom het.', 'AFRNLV'),
(28, 19, 11, 'Sê vir hulle: ‘Dit is wat die Here, die Almagtige, sê: Soos hierdie kleipot hier voor julle in skerwe lê, so sal Ek met hierdie stad en sy inwoners maak. Hulle sal soos hierdie kleipot wees wat ’n mens nie weer kan heelmaak nie. Hulle sal die lyke van die mense in Tofet begrawe omdat daar nêrens anders meer plek sal wees nie.', 'AFRNLV'),
(28, 19, 12, 'Dit is wat Ek met hierdie stad en sy inwoners sal doen, sê die Here. Ek sal hierdie stad soos Tofet maak.', 'AFRNLV'),
(28, 19, 13, '“‘Die inwoners van Jerusalem het op die dakke van hulle huise wierook gebrand vir die sterregode. Hulle het ook vir ander gode drankoffers uitgegooi. Omdat hulle dit gedoen het, sal al die huise van die inwoners van Jerusalem en die paleise van die konings van Juda so onrein word soos Tofet.’”', 'AFRNLV'),
(28, 19, 14, 'Nadat Jeremia by Tofet geprofeteer het soos die Here gesê het hy moes, het hy na die stad toe teruggegaan. Hy het in die voorhof van die tempel gaan staan en vir almal wat daar was, gesê:', 'AFRNLV'),
(28, 19, 15, '“Die Here, die Almagtige, die God van Israel, sê: ‘Soos Ek beloof het, sal Ek rampe bring oor hierdie stad en al die dorpe wat in die omgewing van die stad is. Ek doen dit omdat julle so hardkoppig is en weier om na My te luister.’”', 'AFRNLV'),
(28, 20, 1, 'Pasgur, die seun van Immer, was die priester in beheer by die tempel van die Here. Hy het die boodskap gehoor wat Jeremia geprofeteer het.', 'AFRNLV'),
(28, 20, 2, 'Pasgur het Jeremia gearresteer en hom laat slaan en in ’n voetblok vasgemaak by die boonste Benjaminingang van die tempel.', 'AFRNLV'),
(28, 20, 3, 'Die volgende dag het Pasgur Jeremia vrygelaat. Toe het Jeremia vir hom gesê: “Pasgur, die Here het jou naam verander. Hy noem jou nou: ‘Verskrikking rondom,’', 'AFRNLV'),
(28, 20, 4, 'want dit is wat die Here sê: Ek sal sorg dat jy en jou vriende verskrik is van vrees. Jou vyand sal jou vriende voor jou oë met die swaard doodmaak. Ek gee die hele bevolking van Juda oor in die hande van die koning van Babel. Hy sal die mense in ballingskap wegvoer na Babel of met die swaard doodmaak.', 'AFRNLV'),
(28, 20, 5, 'Ek sal toelaat dat jou vyande hierdie stad kaalstroop. Hulle sal al die rykdom in die stad — die kosbare juwele van goud en silwer van jou konings — na Babel toe neem.', 'AFRNLV'),
(28, 20, 6, 'Pasgur, hulle sal jou en ook jou familie as gevangenes na Babel toe wegvoer. Daar sal jy doodgaan en sal hulle jou begrawe. Dieselfde sal ook gebeur met al jou vriende vir wie jy geprofeteer het dat alles reg sal wees.”', 'AFRNLV'),
(28, 20, 7, 'Here, U het my omgepraat en ek het my laat ompraat. U is baie sterker as ek, U het my oorweldig. Nou bespot hulle my heeldag, almal lag vir my.', 'AFRNLV'),
(28, 20, 8, 'As ek praat, moet ek elke keer net uitroep: “Geweld en vernietiging!” Die boodskap wat die Here vir my gegee het, veroorsaak dat almal my aanhoudend spot.', 'AFRNLV'),
(28, 20, 9, 'Ek het al gesê ek sal niks van die Here sê of namens Hom praat nie. Maar dan is dit soos ’n vuur wat in my hart brand! Ek is moeg daarvan om weerstand te bied; trouens, ek kan nie meer nie.', 'AFRNLV'),
(28, 20, 10, 'Ek hoor hoe hulle spot: “Oral is groot gevaar!” Dan sê hulle: “As jy iets sê, gaan ons dit rapporteer!” Selfs my ou vriende hou my dop. Hulle sit en wag vir my om ’n fout te maak. Hulle sê: “Miskien kan hy verlei word, dan sal ons ons kans kry om ons op hom te wreek.”', 'AFRNLV'),
(28, 20, 11, 'Maar die Here is by my, soos ’n sterk soldaat. My vervolgers sal ondergaan! Hulle sal my nie oorwin nie. Hulle sal rooi in die gesig staan omdat hulle niks reggekry het nie. Niemand sal hulle vernedering ooit vergeet nie.', 'AFRNLV'),
(28, 20, 12, 'Here, Almagtige, U weet wie tree reg op. U sien presies wat aangaan in mense se harte en gedagtes. Ek wil graag sien hoe U U op hulle wreek. Ek het my saak in u hande gelaat.', 'AFRNLV'),
(28, 20, 13, 'Daarom sing ek tot eer van die Here! Prys die Here! Want Hy red arm, behoeftige mense soos ek van kwaaddoeners.', 'AFRNLV'),
(28, 20, 14, 'Ek verwens die dag wat ek gebore is! Mag niemand my geboortedag ooit as gelukkig beskou nie.', 'AFRNLV'),
(28, 20, 15, 'Ek verwens die dag toe iemand vir my pa die nuus gebring het: “Geluk, jy het ’n seun!”', 'AFRNLV'),
(28, 20, 16, 'Mag dié man wees soos die dorpe wat die Here sonder genade vernietig het. Mag hy in die oggend weeklag hoor, en in die middag oorlogsgeskreeu', 'AFRNLV'),
(28, 20, 17, 'omdat hy my nie voor my geboorte doodgemaak het nie. Ag, kon my ma se liggaam vir ewig my graf gewees het!', 'AFRNLV'),
(28, 20, 18, 'Hoekom is ek ooit gebore om al die swaarkry en pyn te sien? Moet ek my lewe lank vernedering ervaar?', 'AFRNLV'),
(28, 21, 1, 'Die Here het vir Jeremia nog ’n boodskap gegee om oor te dra. Dit was toe koning Sedekia vir Pasgur, die seun van Malkija en Sefanja, die seun van Maäseja, ’n priester, na hom toe gestuur het met ’n versoek:', 'AFRNLV'),
(28, 21, 2, '“Vra tog namens ons vir die Here wat gaan gebeur. Koning Nebukadnesar van Babel is besig om met sy soldate teen ons op te trek. Miskien sal die Here vir ons ’n wonderwerk doen soos Hy al tevore gedoen het en hom laat terugtrek.”', 'AFRNLV'),
(28, 21, 3, 'Jeremia het hulle geantwoord: “Gaan sê vir koning Sedekia', 'AFRNLV'),
(28, 21, 4, 'die Here, die God van Israel sê: ‘Op die oomblik is julle besig om buite die mure van die stad teen die koning van Babel en die Babiloniërs wat julle omsingel het, te veg. Ek gaan julle wapens onbruikbaar maak. Ek gaan julle vyand in die hartjie van die stad laat inkom.', 'AFRNLV'),
(28, 21, 5, 'Ek sal teen julle veg en julle sal my groot krag ervaar. Ek is verskriklik kwaad. Julle het My woedend gemaak!', 'AFRNLV'),
(28, 21, 6, 'Ek gaan die inwoners van die stad met ’n epidemie tref. Mens en dier sal sterf.', 'AFRNLV'),
(28, 21, 7, 'Nadat dit alles gebeur het, sê die Here, sal koning Sedekia van Juda, sy amptenare en van die mense in die stad die oorlog, hongersnood en siektes oorleef. Maar Ek sal hulle uitlewer aan koning Nebukadnesar van Babel en aan hulle vyande wat hulle wil dood hê. Hy sal geen jammerte vir hulle voel nie, maar hulle met die swaard doodmaak. Hy sal geen genade vir hulle hê nie en niemand laat oorleef nie.’', 'AFRNLV'),
(28, 21, 8, '“Sê vir die mense die Here sê: ‘Ek gee vir julle ’n keuse tussen lewe en dood.', 'AFRNLV'),
(28, 21, 9, 'Mense wat kies om in hierdie stad te bly, sal óf in gevegte óf van siekte óf van honger doodgaan. Maar wie uitgaan en hulle aan die Babiloniërs oorgee, sal bly lewe.', 'AFRNLV'),
(28, 21, 10, 'Ek het besluit om hierdie stad te vernietig. Ek gaan niks goeds vir hulle doen nie, sê die Here. Ek sal die stad aan die koning van Babel oorgee. Hy sal die stad verbrand.’”', 'AFRNLV'),
(28, 21, 11, '“Sê vir die koninklike familie: ‘Luister na die boodskap van die Here vir julle!', 'AFRNLV'),
(28, 21, 12, 'Die Here sê vir die koningsnageslag van Dawid: Lewer elke dag regverdige uitsprake! As iemand besteel is, beskerm hulle en red hulle van hulle uitbuiters. As julle dit nie doen nie, sal my woede soos ’n vuur brand wat niemand kan blus nie. Dit sal gebeur oor al julle sondes wat julle doen.', 'AFRNLV'),
(28, 21, 13, '“‘Ek sal veg teen hierdie stad, teen Jerusalem, sê die Here, want julle spog mos en sê: Niemand kan ons op die berg bereik nie. Ons is onaantasbaar!', 'AFRNLV'),
(28, 21, 14, 'Ek sal julle straf oor dit wat julle gedoen het, sê die Here. Ek sal ’n vuur in jou woud aansteek wat alles rondom jou sal verbrand.’”', 'AFRNLV'),
(28, 22, 1, 'Die Here het gesê: “Gaan na die paleis en dra hierdie boodskap oor aan die koning van Juda. Sê vir hom:', 'AFRNLV'),
(28, 22, 2, '‘Luister, o koning van Juda, u wat ’n koning is uit die geslagslyn van Dawid. Die Here het ’n boodskap vir u, u amptenare en die mense van Jerusalem.', 'AFRNLV'),
(28, 22, 3, '“‘Die Here sê: Julle moet eerlik en regverdig optree. Doen wat reg is. Julle moet ook mense help wat deur ander bedrieg is. Beskerm hulle teen hierdie bedrieërs. Julle mag ook nie vreemdelinge, weeskinders en weduwees mishandel nie. Hou ook op om onskuldige mense te vermoor!', 'AFRNLV'),
(28, 22, 4, 'As julle doen wat Ek sê, sal daar altyd iemand uit Dawid se nageslag koning in Jerusalem wees. Die konings sal in koetse en op perde deur die paleis se hekke ry, saam met hulle amptenare en onderdane.', 'AFRNLV'),
(28, 22, 5, 'Maar as julle hierdie waarskuwing ignoreer, sal hierdie paleis, so waar as wat Ek die Here is, in ’n bouval verander, sê die Here.’”', 'AFRNLV'),
(28, 22, 6, 'Die Here sê ook oor die koningshuis van Juda: “Jy is vir My soos vrugbare Gilead, soos die groen woude van Libanon. Maar Ek maak dit ’n woestyn, ’n stad sonder enige inwoners.', 'AFRNLV'),
(28, 22, 7, 'Ek sal mense aanstel wat sal kom en dié plek met hulle gereedskap afbreek. Hulle sal die pragtige sederbalke uitruk en in die vuur gooi.', 'AFRNLV'),
(28, 22, 8, '“Baie mense van ander nasies sal hier verbygaan en vir mekaar sê: ‘Hoekom het die Here so ’n indrukwekkende stad soos hierdie verwoes?’', 'AFRNLV'),
(28, 22, 9, '“Dan sal hulle antwoord: ‘Omdat hulle die verbond met die Here hulle God verbreek het. Hulle het voor vreemde gode neergebuig en hulle aanbid.’”', 'AFRNLV'),
(28, 22, 10, 'Moenie oor koning Josia hartseer wees omdat hy dood is nie. Moet ook nie oor hom huil nie, maar huil liewer oor koning Joahas wat uit sy land weggevat is! Want hy sal nooit weer terugkom nie. Hy sal sy geboorteland nooit weer sien nie.', 'AFRNLV'),
(28, 22, 11, 'Eers was Josia koning van Juda. Sy seun Joahas het hom opgevolg, maar hulle het hom hiervandaan weggevoer. Die Here sê: “Hy sal nooit weer hierheen terugkom nie.', 'AFRNLV'),
(28, 22, 12, 'Hy sal sterf in die land waar hy ’n gevangene is. Hy sal sy geboorteland nooit weer sien nie.”', 'AFRNLV'),
(28, 22, 13, '“Ellende wag vir Jojakim, wat sy paleis met onreg bou, en sy bovertrekke met kullery. Hy laat mense verniet werk, hy betaal hulle nie.', 'AFRNLV'),
(28, 22, 14, 'Hy sê: ‘Ek sal vir my ’n spogpaleis bou met groot kamers en baie vensters, panele van sederhout, en die huis rooi verf.’', 'AFRNLV'),
(28, 22, 15, 'Maak dit van jou ’n koning omdat jy baie sederhout het? Jou pa het niks geskort nie, want hy was altyd eerlik en regverdig. Daarom het dit goed gegaan met hom.', 'AFRNLV'),
(28, 22, 16, 'Hy het gesorg vir arm en behoeftige mense, dat hulle regverdige behandeling kry. Daarom het dit met hom goed gegaan. Is dit nie wat dit beteken om My te ken nie?” vra die Here.', 'AFRNLV'),
(28, 22, 17, '“Maar nie jy nie! Jy wou net altyd kyk wat jy op ’n oneerlike manier in die hande kan kry! Jy het onskuldige mense vermoor of met geweld onderdruk.”', 'AFRNLV'),
(28, 22, 18, 'Daarom sê die Here oor koning Josia se seun Jojakim, koning van Juda: “Sy familie sal nie oor hom huil wanneer hy doodgaan nie. En sy onderdane sal nie eers omgee dat hy dood is nie.', 'AFRNLV'),
(28, 22, 19, 'Hulle sal hom begrawe soos ’n donkie. Hulle sal sy lyk by Jerusalem se hekke uitsleep en dit buite die stad los!”', 'AFRNLV'),
(28, 22, 20, '“Gaan op na die Libanon en skreeu, gaan roep uit in Basan, huil in die streke oos van die Jordaan, want al jou bondgenote is vernietig.', 'AFRNLV'),
(28, 22, 21, 'Toe jy voorspoed beleef het, het Ek jou probeer waarsku, maar jy het gesê: ‘Ek sal nie luister nie!’ Van kleintyd af was dit al jou ingesteldheid om nie na My te luister nie!', 'AFRNLV'),
(28, 22, 22, 'Nou sal al jou leiers verdwyn asof die wind hulle weggewaai het. Al jou vriende is gevang en weggevoer. Ten einde laaste sal jy jou boosheid raaksien en skaam kry daaroor.', 'AFRNLV'),
(28, 22, 23, 'O inwoners van Libanon, julle woon tussen die seders. Maar binnekort sal julle gil van angs en vrees. Julle sal angs ervaar soos ’n vrou wat geboorte gee.”', 'AFRNLV'),
(28, 22, 24, 'Die Here het vir koning Jojagin van Juda, seun van Jojakim gesê: “So seker as wat Ek lewe, Ek sal van jou ontslae raak. Al is jy soos ’n seëlring aan my vinger, Ek sal jou afpluk.', 'AFRNLV'),
(28, 22, 25, 'Ek weet jy is bang vir hulle wat jou wil doodmaak. Ek sal jou aan hulle oorgee. Ek sal jou laat val in die hande van koning Nebukadnesar en die magtige Babiloniese leërs.', 'AFRNLV'),
(28, 22, 26, 'Ek sal jou en jou ma uit Juda verban na ’n land waar nie een van julle twee gebore is nie. Daar sal julle sterf.', 'AFRNLV'),
(28, 22, 27, 'Julle sal nooit weer na julle eie land terugkeer nie, al wil julle hoe graag.', 'AFRNLV'),
(28, 22, 28, '“Hoekom is hierdie man Jojagin soos ’n stukkende kleipot wat almal dink niks werd is nie? Hoekom is hy en sy kinders weggevoer na ’n land wat hulle nie ken nie?', 'AFRNLV'),
(28, 22, 29, 'O land, land, land! Luister na die boodskap van die Here!', 'AFRNLV'),
(28, 22, 30, 'Dit is wat die Here sê: Teken dit aan dat hierdie man kinderloos is, want nie een van sy nageslag sal koning van Juda wees nie. Die koningslyn van Dawid sal hulle nie voortsit nie!”', 'AFRNLV'),
(28, 23, 1, 'Die Here sê: “Dit sal sleg gaan met die leiers, die herders van my volk. Hulle het my mense wat hulle moes versorg, uitmekaar laat spat en laat afdwaal.”', 'AFRNLV'),
(28, 23, 2, 'Omdat dit so is, sê die Here, die God van Israel, vir hierdie leiers: “Julle het my mense soos skape uitmekaar laat spat. Julle was veronderstel om na hulle om te sien, maar julle het hulle weggedryf. Daarom sal Ek julle straf vir al die kwaad wat julle gedoen het.', 'AFRNLV'),
(28, 23, 3, 'Daar is van my mense wat oorleef het in die lande waarheen Ek hulle verdryf het. Ek sal hulle almal bymekaarmaak en hulle na hulle eie land toe terugbring. Hulle sal baie kinders hê en weer groei in getalle.', 'AFRNLV'),
(28, 23, 4, 'Dan sal Ek nuwe leiers voorsien wat na hulle sal omsien. Hulle hoef nooit weer bang of verskrik te wees nie. Nie een van hulle sal verlore raak nie,” sê die Here.', 'AFRNLV'),
(28, 23, 5, 'Die Here sê verder: “Daar sal ’n tyd kom wanneer Ek weer ’n wettige afstammeling uit Dawid se familie koning sal maak. Hy sal ’n verstandige koning wees. Hy sal sorg dat reg geskied en almal in die land regverdige behandeling ontvang.', 'AFRNLV'),
(28, 23, 6, '“Sy naam sal wees: ‘Die Here is ons geregtigheid.’ Terwyl hy regeer, sal Juda vrykom van al hulle vyande en Israel sal veilig leef.”', 'AFRNLV'),
(28, 23, 7, 'Die Here sê verder: “Mense lê gewoonlik ’n eed af en sê: ‘So waar as die Here, wat die mense van Israel uit Egipte bevry het, leef.’ Maar ’n tyd kom dat dit nie meer sal gebeur nie.', 'AFRNLV'),
(28, 23, 8, 'In plaas daarvan sal hulle sê: ‘So waar as wat die Here lewe wat die mense van Israel na hulle eie land toe teruggebring het uit die land in die noorde en al die lande waar hulle in ballingskap was.’ Dan sal hulle weer in hulle eie land lewe.”', 'AFRNLV'),
(28, 23, 9, 'My hart is stukkend oor al die vals profete en ek bewe so groot as wat ek is. Ek slinger rond soos ’n mens wat dronk is van te veel wyn oor die heilige woorde van die Here.', 'AFRNLV'),
(28, 23, 10, 'Die land is vol ontroue mense. Daar rus ’n vloek op die land, sodat die land in rou gedompel is en die weiding verdroog. Want die profete tree boos op en misbruik hulle mag.', 'AFRNLV'),
(28, 23, 11, '“Die priesters is net so goddeloos soos die profete. Ek het gesien wat hulle selfs in my tempel aanvang,” sê die Here.', 'AFRNLV'),
(28, 23, 12, '“Daarom sal hulle lewenspaaie glad en donker wees. Hulle sal verjaag word op donker en verraderlike paaie waarop hulle sal val. Ek sal ellende oor hulle bring in die jaar van my straf, Ek, die Here, het dit gesê.', 'AFRNLV'),
(28, 23, 13, '“Ek het gesien dat die profete van Samaria ’n walglike ding doen. Hulle profeteer wat Baäl sê. So lei hulle my volk Israel op ’n dwaalpad.', 'AFRNLV'),
(28, 23, 14, 'Maar nou sien Ek dat die profete van Jerusalem nog erger dinge doen. Hulle is ontrou en leef vals. Mense wat verkeerd doen, moedig hulle aan om daarmee aan te hou. ’n Mens sou eerder verwag dat hulle mense sou aanmoedig om op te hou om verkeerd te doen. Hulle is niks beter as die mense van Sodom en Gomorra nie!”', 'AFRNLV'),
(28, 23, 15, 'Daarom sê die Here, die Almagtige, oor die profete: “Ek sal hulle bitterheid gee om te eet en gif om te drink. Want dit is die profete van Jerusalem se skuld dat al die mense van die land so afvallig leef.”', 'AFRNLV'),
(28, 23, 16, 'Die Here, die Almagtige, sê: “Moenie luister na hierdie profete nie. Hulle boodskappe skep vals hoop by julle. Die visioene wat hulle oordra, kom nie van die Here af nie. Dit kom van hulleself af!', 'AFRNLV'),
(28, 23, 17, 'Hulle hou aan om vir die mense wat my woord verag, te sê: ‘Die Here sê julle sal vrede hê!’ Vir die hardkoppiges wat net doen wat hulle wil, sê hulle: ‘Niks slegs sal met julle gebeur nie!’', 'AFRNLV'),
(28, 23, 18, 'Wie van hulle was al in die vergadering van die Here dat hulle gesien het wat Hy doen of gehoor het wat Hy sê? Was daar enigeen van hulle wat regtig wou luister?', 'AFRNLV'),
(28, 23, 19, '“Kyk, die woede van die Here bars los soos ’n storm. Dit is soos ’n warrelwind wat ronddraai om die koppe van die kwaaddoeners.', 'AFRNLV'),
(28, 23, 20, 'Die Here se woede sal nie afkoel totdat Hy sy doel bereik het nie. Julle sal binnekort alles verstaan wat aan die gang is.', 'AFRNLV'),
(28, 23, 21, 'Ek het nie hierdie profete gestuur nie; tog is dit wat hulle voorgee. Ek het nie vir hulle boodskappe gegee nie; tog profeteer hulle.', 'AFRNLV'),
(28, 23, 22, 'As hulle na My geluister het, sou hulle my boodskap gehoor het om oor te dra. En my volk sou opgehou het om al die verkeerde dinge te doen waarmee hulle besig is.', 'AFRNLV'),
(28, 23, 23, '“Is Ek miskien ’n God wat net op een plek is?” vra die Here. “Dink hulle Ek sien nie wat hulle doen nie?', 'AFRNLV'),
(28, 23, 24, 'Dink enigiemand hulle kan vir My wegkruip en Ek sal hulle nie sien nie? Is Ek nie oral, in die hemel en op die aarde nie?” vra die Here.', 'AFRNLV'),
(28, 23, 25, '“Ek het gehoor wat die profete sê: ‘Ek het gedroom, ek het gedroom.’ Dan profeteer hulle leuens en sê Ék het vir hulle die boodskap gegee.', 'AFRNLV'),
(28, 23, 26, '“Hoe lank nog sal profete voortgaan om mense te bedrieg? Die onwaarhede wat hulle kwytraak, het hulle self uitgedink.', 'AFRNLV'),
(28, 23, 27, '“Hierdie mense vertel vir mekaar van hulle drome. So probeer hulle om my mense van My te laat vergeet. Hulle voorouers het My destyds net so vergeet toe hulle Baäl begin aanbid het.', 'AFRNLV'),
(28, 23, 28, '“Laat hierdie profete hulle drome vir ander vertel. Maar dié wat my boodskap ontvang het, moet my woord eerlik oordra. Daar is ’n verskil tussen kaf en koring!” sê die Here.', 'AFRNLV'),
(28, 23, 29, '“Is my woorde nie soos ’n vuur wat brand nie? Is dit nie soos ’n hamer wat ’n stuk rots aan stukke laat spat nie?” vra die Here.', 'AFRNLV'),
(28, 23, 30, 'Daarom sê die Here: “Ek is teen hierdie profete wat my boodskappe by mekaar steel.', 'AFRNLV'),
(28, 23, 31, 'Ek is gekant teen hierdie gladdebek-profete wat sê: ‘Hierdie profesie kom van die Here self af!’', 'AFRNLV'),
(28, 23, 32, 'Ek is gekant teen hierdie profete wie se drome niks anders is as hulle verbeelding nie. Dit is ’n spul leuens wat my mense laat afdwaal. Ek het hulle nie gestuur of aan hulle ’n opdrag gegee nie. Wat hulle sê, hou geen voordeel vir my mense in nie,” sê die Here.', 'AFRNLV'),
(28, 23, 33, 'Die Here het vir my gesê: “As iemand van hierdie volk of een van die profete of van die priesters vir jou sou vra: ‘Wat is die boodskap waarmee die Here jou belas het?’ moet jy antwoord: ‘Julle is die las waarmee Hy my opsaal. Hy wil niks meer met julle te doen hê nie!’ sê die Here.', 'AFRNLV'),
(28, 23, 34, 'As enige profeet, priester of enigiemand anders sê: ‘Ek het ’n ernstige boodskap van die Here vir julle,’ sal Ek daardie persoon en sy hele gesin straf.', 'AFRNLV'),
(28, 23, 35, 'Hou liewer aan om vir mekaar te vra: ‘Wat het die Here geantwoord?’ of: ‘Wat het Hy gesê?’', 'AFRNLV'),
(28, 23, 36, 'Moenie langer sê: ‘’n Ernstige boodskap van die Here’ nie. Julle gebruik dit om gesag aan julle eie idees te gee. Wat julle eintlik doen, is om die boodskap van ons God, die Here, die Almagtige, te verdraai.', 'AFRNLV'),
(28, 23, 37, 'Vra vir die profete die volgende vraag: ‘Wat het die Here julle geantwoord?’ of: ‘Wat sê die Here?’', 'AFRNLV'),
(28, 23, 38, 'Maar sê nou hulle antwoord: ‘Die Here het hierdie boodskap vir ons gegee!’ moet jy sê: ‘Die Here sê julle bly sê: Die boodskap kom van die Here af, selfs al het Ek julle gewaarsku om dit nie te doen nie.', 'AFRNLV'),
(28, 23, 39, 'Omdat julle dit doen, sal Ek heeltemal van julle vergeet. Ek sal My glad nie meer aan julle steur nie. Dit geld ook hierdie stad wat Ek vir julle en julle voorouers gegee het.', 'AFRNLV'),
(28, 23, 40, 'Ek maak dat mense met julle sal spot. Julle sal in die skande kom en niemand sal dit ooit vergeet nie.’”', 'AFRNLV'),
(28, 24, 1, 'Koning Jojagin van Juda was die seun van Jojakim. Koning Nebukadnesar van Babel het hom in ballingskap weggevoer. Hy het saam met Jojagin ook die leiers van Juda, die ambagsmense en ander opgeleide persone uit Jerusalem na Babel toe gebring. Nadat dit gebeur het, het die Here my ’n visioen laat sien van twee mandjies met vye wat voor die tempel van die Here staan.', 'AFRNLV'),
(28, 24, 2, 'In een van die mandjies was daar vars, ryp vye. Die vye in die ander mandjie was sleg, so sleg dat geen mens dit kon eet nie.', 'AFRNLV'),
(28, 24, 3, 'Die Here het toe vir my gevra: “Wat sien jy, Jeremia?” Ek het geantwoord: “Ek sien vye. Sommige van die vye is baie goed terwyl ander so sleg is dat ’n mens dit nie kan eet nie.”', 'AFRNLV'),
(28, 24, 4, 'Die Here het toe vir my hierdie boodskap gegee:', 'AFRNLV'),
(28, 24, 5, '“Die Here, die God van Israel sê: Die goeie vye verteenwoordig die ballinge wat Ek uit Juda na die land van die Babiloniërs gestuur het.', 'AFRNLV'),
(28, 24, 6, 'Ek sal ’n oog oor hulle hou en kyk dat dit met hulle goed gaan. Ek sal hulle weer na hierdie land toe laat terugkom. Ek sal hulle herstel en nie weer afbreek nie. Ek sal hulle nie ontwortel nie, maar hulle plant.', 'AFRNLV'),
(28, 24, 7, 'Ek sal hulle ’n ingesteldheid gee om My weer as die Here te ag. Hulle sal weer soos my eie mense wees en Ek sal hulle God wees. Hulle sal My weer heelhartig dien.', 'AFRNLV'),
(28, 24, 8, '“Soos die slegte vye wat so sleg is dat niemand dit kan eet nie,” sê die Here, “só is koning Sedekia van Juda en sy leiers, die res van die mense van Jerusalem wat in die land agtergebly het en dié wat in Egipte woon. Ek behandel hulle soos vye wat te vrot is om te eet.', 'AFRNLV'),
(28, 24, 9, 'Ek sal hulle ’n verskrikking en ’n onheil maak vir al die volke van die wêreld. In al die lande waarheen Ek hulle sal versprei, sal mense hulle verag en met hulle spot. Hulle sal grappe oor hulle maak en sê: So lyk mense wat vervloek is.', 'AFRNLV'),
(28, 24, 10, '“Ek sal sorg dat geweld, hongersnood en pes hulle tref. Dit sal aanhou totdat daar niemand oor is in die land wat Ek aan hulle en hulle voorouers gegee het nie.”', 'AFRNLV'),
(28, 25, 1, 'In die vierde jaar wat Jojakim seun van Josia koning van Juda was, het Jeremia ’n boodskap oor al die mense van Juda ontvang. Dit was die eerste jaar van Nebukadnesar se bewind in Babel.', 'AFRNLV'),
(28, 25, 2, 'Die profeet Jeremia het vir al die mense van Juda en die inwoners van Jerusalem gesê:', 'AFRNLV'),
(28, 25, 3, '“Dit is nou al 23 jaar dat die Here vir my boodskappe gee. Vandag gee Hy my nog boodskappe vir julle. Dit het begin in die dertiende jaar dat Josia seun van Amon koning van Juda was. Ek het altyd al hierdie boodskappe aan julle oorgedra, maar julle het julle nie daaraan gesteur nie.', 'AFRNLV'),
(28, 25, 4, '“Die Here het by herhaling sy diensknegte — die profete — na julle gestuur, maar julle het nie na hulle geluister nie. Julle het nie eers probeer hoor wat hulle wou sê nie.', 'AFRNLV'),
(28, 25, 5, 'Die boodskap was: ‘Julle is op ’n verkeerde pad. Draai om en hou op om die verkeerde goed te doen waarmee julle besig is. As julle dit doen, kan julle vir altyd in hierdie land bly wat Ek vir julle en julle voorouers gegee het.', 'AFRNLV'),
(28, 25, 6, 'Moenie agter ander gode aanloop en hulle dien nie. Julle maak My baie kwaad wanneer julle buig voor gode wat julle met julle eie hande gemaak het. As julle dit staak, sal Ek geen kwaad aan julle doen nie.’', 'AFRNLV'),
(28, 25, 7, '“Maar julle het nie na My geluister nie,” sê die Here. “Julle het My kwaad gemaak met die beelde wat julle gemaak het. So het julle julleself skade aangedoen.', 'AFRNLV'),
(28, 25, 8, '“Die Here, die Almagtige, sê: Omdat julle nie na my boodskap wou luister nie,', 'AFRNLV'),
(28, 25, 9, 'sal Ek al die leërs uit die noorde bymekaar laat kom, sê die Here, en koning Nebukadnesar van Babel wat in my diens is, sal hulle lei. Ek sal hulle teen hierdie land en almal wat in die land bly en teen die volke in julle omgewing laat optrek. Ek sal julle heeltemal vernietig en vir altyd verwoes. Mense sal skrik as hulle julle sien. Hulle sal julle verag en met julle spot.', 'AFRNLV'),
(28, 25, 10, 'Ek sal sorg dat julle nie meer sal bly wees en lag nie. Die vrolike stemme van bruidegomme en bruide sal ook nie meer opklink nie. Julle besighede sal bankrot wees en julle huise stil en donker.', 'AFRNLV'),
(28, 25, 11, 'Die hele land sal ’n verlate plek wees. Net ’n klomp murasies sal oor wees. Julle en julle bure sal vir 70 jaar in diens van die koning van Babel wees.', 'AFRNLV'),
(28, 25, 12, '“Ná die 70 jaar sal Ek die koning van Babel en sy mense straf oor hulle sonde, sê die Here. Ek sal hulle land vir altyd verwoes.', 'AFRNLV'),
(28, 25, 13, 'Ek sal alles oor hierdie land laat kom soos Ek teen hulle uitgespreek het. Ek het Jeremia gebruik om teen hierdie nasies te profeteer. Dit is alles in hierdie boek opgeskryf.', 'AFRNLV'),
(28, 25, 14, 'Baie van die nasies met magtige konings sal van die Babiloniërs slawe maak. Op dié manier sal Ek hulle terugbetaal vir alles wat hulle aan julle gedoen het.”', 'AFRNLV'),
(28, 25, 15, 'Die Here, die God van Israel, het vir my gesê: “Hierdie wynbeker in my hand is vol van my woede. Neem dit na die nasies waarheen Ek jou stuur en laat hulle daaruit drink.', 'AFRNLV'),
(28, 25, 16, 'As hulle daaruit drink, sal hulle slinger. Hulle sal rasend raak weens die oorlog waarin Ek hulle laat beland.”', 'AFRNLV'),
(28, 25, 17, 'Ek het toe die beker by die Here gevat en na al die nasies gegaan na wie Hy my gestuur het. Ek het hulle uit die beker laat drink.', 'AFRNLV'),
(28, 25, 18, 'Jerusalem en die ander dorpe van Juda het uit die beker gedrink, saam met hulle konings en leiers. Van toe af is die land verwoes en verlate gemaak, ’n voorwerp van spot en ’n vloek. Dit is vandag nog steeds die geval.', 'AFRNLV'),
(28, 25, 19, 'Ek het ook na Farao, die koning van Egipte, sy amptenare, sy leiers en al sy mense gegaan.', 'AFRNLV'),
(28, 25, 20, 'Verder ook na die vreemdelinge wat tussen hulle gebly het. Dan ook al die konings van die land Us, al die konings van die Filistynse stede Askelon, Gasa, Ekron en wat van Asdod oorgebly het,', 'AFRNLV'),
(28, 25, 21, 'asook Edom, Moab en Ammon,', 'AFRNLV'),
(28, 25, 22, 'en al die konings van Tirus en Sidon en die lande om die Middellandse See,', 'AFRNLV'),
(28, 25, 23, 'ook Dedan, Tema, Bus en ander veraf plekke,', 'AFRNLV'),
(28, 25, 24, 'die konings van Arabië, die konings van die mense wat in die woestyn rondtrek', 'AFRNLV'),
(28, 25, 25, 'en die konings van Simri, Elam en Medië.', 'AFRNLV'),
(28, 25, 26, 'Die konings van die lande in die noordelike gebiede, dié wat naby en dié wat ver was, het almal uit die beker gedrink. Al die konings van die wêreld moes daaruit drink. En laaste van almal sal die koning van Babel uit hierdie beker drink.', 'AFRNLV'),
(28, 25, 27, 'Toe het die Here vir my gesê: “Ek is die Here, die Almagtige, die God van Israel. Sê vir hulle: ‘Drink totdat julle dronk is en opgooi. Drink totdat julle val en nie weer kan opstaan nie. Dit is wat met julle gaan gebeur in die oorlog wat Ek oor julle bring.’', 'AFRNLV'),
(28, 25, 28, 'As hulle weier om die beker te drink, sê vir hulle: ‘Die Here, die Almagtige, sê julle het nie ’n keuse nie, drink!', 'AFRNLV'),
(28, 25, 29, 'Ek het reeds begin om Jerusalem te straf, die stad wat My geëer het. Moet Ek hierdie stad oorsien? Hoe kan julle ooit dink om straf vry te spring? Julle het geen kans om dit vry te spring nie. Ek gaan al die inwoners van die wêreld in oorlog dompel. Ek is die Here, die Almagtige. Ek sê dit!’', 'AFRNLV'),
(28, 25, 30, '“Profeteer vir almal hierdie boodskappe en sê vir hulle: “‘Die Here sal uit die hoogte brul. Uit sy heilige woonplek sal Hy sy stem laat bulder teen sy eie mense. Hy roep ook hard teen al die mense op die aarde. En sy stem klink soos die geskreeu van mense wat druiwe pars.', 'AFRNLV'),
(28, 25, 31, 'Sy gebrul sal oor die aarde weergalm, want die Here maak ’n saak teen al die nasies. Hy oordeel al die mense van die wêreld. Boosdoeners laat Hy in oorloë sterf. Dit is wat die Here sê.’”', 'AFRNLV'),
(28, 25, 32, 'Die Here, die Almagtige, sê: “Let op, rampe gaan die een volk na die ander tref! ’n Groot storm bou op vanaf die verste uithoeke van die aarde!”', 'AFRNLV'),
(28, 25, 33, 'In dié tyd sal die mense wat deur die Here verslaan is, van een kant van die aarde na die ander kant dood lê. Niemand sal oor hulle huil nie. Niemand sal ook die lyke bymekaarmaak en begrawe nie. Hulle sal soos mis oor die grond versprei lê.', 'AFRNLV'),
(28, 25, 34, 'Julle herders, julle moet huil en kla. Leiers, rol in die stof rond van hartseer! Die tyd van julle slagting het aangebreek. Julle sal soos ’n kleipot val en aan skerwe breek!', 'AFRNLV'),
(28, 25, 35, 'Julle kan nêrens heen vlug nie. Daar is geen manier hoe die leiers van die kudde kan ontsnap nie.', 'AFRNLV'),
(28, 25, 36, 'Hoor hoe huil die herders en kla die leiers van die kudde. Die Here het hulle weivelde verwoes.', 'AFRNLV'),
(28, 25, 37, 'Die Here was so kwaad dat Hy hulle vreedsame bestaan verwoes het.', 'AFRNLV'),
(28, 25, 38, 'Hy is soos ’n leeu wat sy lêplek verlaat op soek na ’n prooi. Hulle land word verwoes deur die vyand se swaard en die Here se woede.', 'AFRNLV'),
(28, 26, 1, 'Met die aanvang van die regering van koning Jojakim van Juda het die Here vir Jeremia ’n boodskap gegee. Jojakim was die seun van Josia.', 'AFRNLV'),
(28, 26, 2, 'Die Here het gesê: “Gaan staan voor die tempel van die Here en sê vir die mense wat uit al die dorpe van Juda na die tempel kom om die Here te aanbid alles wat Ek jou beveel het om te sê. Moenie een woord verswyg nie.', 'AFRNLV'),
(28, 26, 3, 'Miskien sal hulle luister en ophou om die verkeerde dinge te doen. Dan kan Ek my planne om hulle te vervolg vir die slegte dade wat hulle doen, verander.', 'AFRNLV'),
(28, 26, 4, 'Sê vir hulle die Here sê: ‘Ek het my gebooie vir julle gegee om te gehoorsaam.', 'AFRNLV'),
(28, 26, 5, 'Ek het ook keer op keer my diensknegte — die profete — na julle gestuur, maar julle wou nie na hulle boodskappe luister nie. As julle nie luister nie,', 'AFRNLV'),
(28, 26, 6, 'sal Ek hierdie tempel verwoes soos Ek Silo verwoes het. Dit sal so sleg gaan met die stad dat die nasies dit soos ’n vloekwoord sal gebruik.’”', 'AFRNLV'),
(28, 26, 7, 'Die priesters, die profete en al die mense het na Jeremia geluister toe hy hierdie boodskap voor die tempel van die Here oorgedra het.', 'AFRNLV'),
(28, 26, 8, 'Jeremia het alles gesê wat die Here hom beveel het om vir die hele volk te sê. Toe hy klaar gepraat het, het die priesters, profete en die hele volk hom aangeval en geskreeu: “Maak hom dood!”', 'AFRNLV'),
(28, 26, 9, 'Hulle het gevra: “Wie gee jou die reg om namens die Here te profeteer en te sê: Wat met Silo gebeur het, sal ook met hierdie stad gebeur? Wie is jy om te sê dat hierdie stad verlate en sonder enige inwoners sal wees?” Al die mense het in die tempel van die Here om Jeremia saamgedrom.', 'AFRNLV'),
(28, 26, 10, 'Toe die amptenare van Juda hierdie boodskap hoor, het hulle haastig van die paleis na die Here se tempel toe gegaan. Hulle het in die Nuwe Ingang van die tempel gaan sit.', 'AFRNLV'),
(28, 26, 11, 'Die priesters en die profete het toe hulle saak aan die leiers van Juda en al die mense gestel. Hulle het gesê: “Hierdie man moet die doodstraf kry! Julle het met julle eie ore gehoor hoe hy verraad pleeg, want hy het teen hierdie stad geprofeteer.”', 'AFRNLV'),
(28, 26, 12, 'Toe het Jeremia homself teenoor die leiers en die hele volk begin verdedig. Hy het gesê: “Die Here het my gestuur om teen hierdie tempel en hierdie stad te profeteer. Julle het alles gehoor wat ek vir julle gesê het.', 'AFRNLV'),
(28, 26, 13, 'Maar as julle begin reg lewe, goeie dinge doen en die Here gehoorsaam, sal Hy van plan verander en julle nie meer kwaad aandoen soos Hy gedreig het nie.', 'AFRNLV'),
(28, 26, 14, 'Wat my betref, ek is in julle mag. Maak met my soos wat julle dink reg is.', 'AFRNLV'),
(28, 26, 15, 'Maar weet verseker, as julle my doodmaak, maak julle ’n onskuldige persoon dood! En as julle dit doen, sal julle, hierdie stad en elke inwoner van die stad die verantwoordelikheid daarvoor moet dra. Ek praat die waarheid as ek sê die Here het my gestuur om hierdie boodskappe aan julle oor te dra.”', 'AFRNLV'),
(28, 26, 16, 'Toe het die leiers van Juda en al die mense vir die priesters en die sogenaamde profete gesê: “Hierdie man verdien nie die doodstraf nie, maar het namens die Here ons God met ons kom praat.”', 'AFRNLV'),
(28, 26, 17, '’n Paar van die ouer leiers van die land het toe opgestaan en met die mense wat daar bymekaar was, gepraat.', 'AFRNLV'),
(28, 26, 18, 'Hulle het gesê: “Dink ’n bietjie terug aan die tyd toe Miga van Moreset geprofeteer het. Dit was in die tyd toe Hiskia koning van Juda was. Hy het vir die hele volk van Juda gesê: ‘Die Here, die Almagtige, sê: Hulle sal Sion soos ’n landery omploeg en Jerusalem sal in ’n hoop bourommel verander. Die hoogte waarop die tempel staan, sal ’n woud wees.’', 'AFRNLV'),
(28, 26, 19, 'Het koning Hiskia en die mense van Juda hom doodgemaak oor wat hy gesê het? Het die koning nie die Here uit eerbied aanbid en om genade gepleit nie? Die Here het toe besluit om Juda nie meer met ’n ramp te tref soos wat Hy gedreig het nie. As ons Jeremia doodmaak, sal ons groot onheil oor onsself bring.”', 'AFRNLV'),
(28, 26, 20, 'In dié tyd was daar ook ’n ander persoon wat namens die Here geprofeteer het. Sy naam was Urija seun van Semaja, afkomstig uit Kirjat-Jearim. Sy boodskappe was ook teen hierdie stad en hierdie land, soortgelyk aan Jeremia se boodskappe.', 'AFRNLV'),
(28, 26, 21, 'Toe koning Jojakim, van die offisiere van sy leër en van die leiers van Juda hoor wat hy sê, het die koning iemand gestuur om hom dood te maak. Maar toe Urija van die sameswering teen hom hoor, was hy baie bang. Hy het na Egipte toe gevlug.', 'AFRNLV'),
(28, 26, 22, 'Toe het koning Jojakim Elnatan seun van Akbor saam met ’n paar ander mense Egipte toe gestuur.', 'AFRNLV'),
(28, 26, 23, 'Hulle het Urija in Egipte gevang en na koning Jojakim toe teruggebring. Die koning het Urija laat teregstel en hom in ’n ongemerkte graf begrawe.', 'AFRNLV'),
(28, 26, 24, 'Agikam seun van Safan het ook by Jeremia gestaan. Hy het gekeer dat hulle Jeremia aan die skare oorgee om hom dood te maak.', 'AFRNLV'),
(28, 27, 1, 'Met die aanvang van die regering van koning Sedekia van Juda het die Here vir Jeremia ’n boodskap gegee. Sedekia was die seun van Josia.', 'AFRNLV'),
(28, 27, 2, 'Die Here het vir my gesê: “Maak vir jou ’n juk en sit dit op jou nek vas met leerrieme.', 'AFRNLV'),
(28, 27, 3, 'Stuur dan deur hulle ambassadeurs ’n boodskap aan die konings van Edom, Moab, Ammon, Tirus en Sidon. Die ambassadeurs het na koning Sedekia van Juda in Jerusalem gekom.', 'AFRNLV'),
(28, 27, 4, 'Gee hulle opdrag om die volgende boodskap aan hulle konings oor te dra: ‘Die Here, die Almagtige, die God van Israel sê:', 'AFRNLV'),
(28, 27, 5, 'Ek het die aarde en die mense en die diere op die aarde deur my groot mag en krag gemaak. Ek kan dit gee aan wie Ek wil.', 'AFRNLV'),
(28, 27, 6, 'Nebukadnesar, die koning van Babel, is in my diens. Ek sal al hierdie lande vir hom gee. Ek sal selfs die wilde diere van die veld onder sy beheer stel.', 'AFRNLV'),
(28, 27, 7, 'Al die nasies sal hom en sy seun en sy kleinseun dien tot hulle tyd verby is. Daarna sal sterk nasies en magtige konings Babel oorwin en oor Babel regeer.', 'AFRNLV'),
(28, 27, 8, 'Julle almal moet die koning van Babel dien. Plaas julle nekke onder die juk van die koning van Babel. Maar as een van hierdie nasies of lande weier om Nebukadnesar te dien, stuur Ek oorloë, hongersnood en epidemies na hulle totdat Babel hulle heeltemal oorwin, sê die Here.', 'AFRNLV'),
(28, 27, 9, '“‘Moenie na julle eie profete luister nie, ook nie na die waarsêers of mense wat drome uitlê nie. Moet ook nie julle ore uitleen aan fortuinvertellers of towenaars nie. Hulle sê mos: Julle sal nie die koning van Babel dien nie.', 'AFRNLV'),
(28, 27, 10, 'Hulle verkondig ’n spul leuens aan julle. Dit veroorsaak dat Ek julle ver uit julle land sal dryf. Ek sal julle ver wegstuur en daar sal julle sterf.', 'AFRNLV'),
(28, 27, 11, 'Maar die volke wat hulle onderwerp aan die koning van Babel en hom dien, sal Ek toelaat om in hulle eie land agter te bly. Hulle kan aangaan om te boer en in hulle land te woon, sê die Here!’”', 'AFRNLV'),
(28, 27, 12, 'Ek het toe dieselfde boodskap aan koning Sedekia van Juda herhaal en gesê: “As julle wil bly lewe, moet julle julle oorgee aan die koning van Babel. Dien hom en sy mense.', 'AFRNLV'),
(28, 27, 13, 'Hoekom wil u en u mense in ’n oorlog sterf? Hoekom wil julle van honger of aan ’n epidemie sterf? Die Here het gesê dit is wat met enige volk sal gebeur wat hulle nie aan die koning van Babel onderwerp nie.', 'AFRNLV'),
(28, 27, 14, 'Moenie luister na wat die profete vir julle sê nie: ‘Julle sal nie die koning van Babel dien nie.’ Hulle lieg!', 'AFRNLV'),
(28, 27, 15, 'Die Here sê: Ek het hulle nie gestuur nie! Hulle vertel leuens in my Naam! Hulle is die oorsaak dat Ek julle uit julle land sal verdryf. Julle en julle profete met hulle liegstories sal almal doodgemaak word.”', 'AFRNLV'),
(28, 27, 16, 'Ek het toe met die priesters en hierdie mense gepraat en gesê: “Die Here sê: Moenie na die profete luister wat sê dat al die kosbare voorwerpe wat hulle uit die tempel van die Here weggevat het, gou uit Babel hiernatoe sal terugkom nie. Dis ’n leuen!', 'AFRNLV'),
(28, 27, 17, 'Moenie na hulle luister nie. Gee julleself oor aan die koning van Babel en julle sal bly lewe. Hoekom moet hierdie stad verwoes word?', 'AFRNLV'),
(28, 27, 18, 'Hulle sê dat hulle die Here se profete is. As dit so is, laat hulle dan tot die Here, die Almagtige, bid oor die kosbare voorwerpe wat in die tempel van die Here, in die paleis in Juda en in Jerusalem oorgebly het. Laat hulle bid dat dit nie ook na Babel weggevat word nie.', 'AFRNLV'),
(28, 27, 19, '“Want so sê die Here, die Almagtige, oor wat met die koperpilare, groot koperbad, staanders en ander bakke wat nog in hierdie stad oorgebly het, gaan gebeur.', 'AFRNLV'),
(28, 27, 20, 'Jojagin was destyds die koning van Juda. Hy was die seun van koning Jojakim. Koning Nebukadnesar van Babel het Jojagin en ’n groot klomp van die belangrikste mense van Juda en Jerusalem na Babel toe weggevoer. Toe hy hulle weggevoer het, het hy egter hierdie voorwerpe agtergelaat.', 'AFRNLV'),
(28, 27, 21, 'Maar hoor wat sê die Here, die Almagtige, oor hierdie kosbare voorwerpe wat in die tempel en die paleis van die koning van Juda is:', 'AFRNLV'),
(28, 27, 22, '‘Hulle sal al hierdie voorwerpe na Babel toe wegdra,’ sê die Here. ‘Dit sal daar bly totdat Ek dit terug wil bring. Dan bring Ek alles terug en Ek herstel dié plek.’”', 'AFRNLV'),
(28, 28, 1, 'In die laatsomer van die vierde jaar van die bewind van Sedekia koning van Juda het Gananja met my gepraat. Gananja, ’n profeet, was die seun van Assur, afkomstig uit Gibeon. Hy het met my gepraat in die tempel van die Here terwyl al die priesters en gewone mense gestaan en luister het. Hy het gesê:', 'AFRNLV'),
(28, 28, 2, '“Die Here, die Almagtige, die God van Israel, sê: Ek verbreek die juk van die koning van Babel.', 'AFRNLV'),
(28, 28, 3, 'Koning Nebukadnesar het ’n klomp voorwerpe uit die tempel na Babel toe weggedra. Oor twee jaar sal Ek dit weer na die tempel toe terugbring.', 'AFRNLV'),
(28, 28, 4, 'Ek sal ook vir Jojagin, die seun van Jojakim, hiernatoe terugbring. Ek sal ook al die ballinge van Juda wat hulle na Babel weggevoer het, terugbring. Ek sal die juk van die koning van Babel stukkend breek, sê die Here.”', 'AFRNLV'),
(28, 28, 5, 'Die profeet Jeremia het die profeet Gananja geantwoord voor die priesters en al die mense wat in die tempel gestaan het.', 'AFRNLV'),
(28, 28, 6, 'Hy het gesê: “Laat dit so wees! Mag die Here dit so laat gebeur! Mag die Here doen wat jy geprofeteer het. Ek hoop ook dat Hy die kosbare voorwerpe wat uit die tempel weggedra is en al ons geliefdes uit Babel na hierdie plek toe sal terugbring.', 'AFRNLV'),
(28, 28, 7, 'Maar luister nou met aandag na wat ek vir jou voor al hierdie mense gaan sê.', 'AFRNLV'),
(28, 28, 8, 'Die profete van ouds het teen baie lande en sterk ryke gepreek, en altyd oorloë, hongersnood en epidemies aangekondig.', 'AFRNLV'),
(28, 28, 9, 'As ’n profeet vrede sou verkondig, moet ’n mens sien of dit realiseer. Eers as die profeet se woorde regtig gebeur, kan ’n mens weet die Here het die persoon gestuur.”', 'AFRNLV'),
(28, 28, 10, 'Gananja het na Jeremia toe gegaan, die juk van sy nek afgehaal en dit gebreek.', 'AFRNLV'),
(28, 28, 11, 'Daarna het hy weer vir die mense wat rondom hulle gestaan het, gesê: “Die Here het belowe Hy sal binne twee jaar die juk van Nebukadnesar koning van Babel oor al die nasies verbreek.” Op dié punt het die profeet Jeremia daarvandaan weggegaan.', 'AFRNLV'),
(28, 28, 12, 'Kort daarna het die Here weer vir Jeremia ’n boodskap gegee. Hy het gesê:', 'AFRNLV'),
(28, 28, 13, '“Gaan sê vir Gananja dat Ek, die Here, met hom praat: Jy het die houtjuk gebreek en jy gaan dit met ’n ysterjuk vervang.', 'AFRNLV'),
(28, 28, 14, 'Die Here, die Almagtige, die God van Israel, sê: Ek het ’n ysterjuk op die nekke van al hierdie nasies geplaas sodat hulle koning Nebukadnesar van Babel as slawe sal dien, want Ek het alles onder sy beheer gestel, selfs die wilde diere.”', 'AFRNLV'),
(28, 28, 15, 'Die profeet Jeremia het vir die profeet Gananja gesê: “Luister, Gananja, die Here het jou nie gestuur nie! En tog het jy dit reggekry dat die mense jou leuens glo.', 'AFRNLV'),
(28, 28, 16, '‘Omdat jy dit gedoen het,’ sê die Here, ‘gaan Ek jou van die aarde af wegvee. Jy gaan vanjaar nog sterf, want jy het opstand teen die Here verkondig.’”', 'AFRNLV'),
(28, 28, 17, 'In die sewende maand van daardie jaar het Gananja gesterf.', 'AFRNLV'),
(28, 29, 1, 'Wat volg, is die inhoud van ’n brief wat Jeremia in Jerusalem geskryf het. Hy het dit gestuur aan die oumense, priesters, profete en al die mense wat Nebukadnesar uit Jerusalem na Babel toe weggevoer het.', 'AFRNLV'),
(28, 29, 2, 'Koning Jojagin en die koninginmoeder was toe alreeds uit Jerusalem weggevoer. Saam met hulle was ook die amptenare van die koning, die leiers van Juda, ambagsmense en smede.', 'AFRNLV'),
(28, 29, 3, 'Jeremia het die brief saam met Elasa seun van Safan en Gemarja seun van Gilkija gestuur. Koning Sedekia van Juda het hulle as ambassadeurs na koning Nebukadnesar van Babel gestuur. Jeremia se brief was soos volg:', 'AFRNLV'),
(28, 29, 4, 'Die Here, die Almagtige, die God van Israel, sê vir al die mense wat Hy uit Jerusalem na Babel toe laat wegvoer het:', 'AFRNLV'),
(28, 29, 5, '“Bou huise en woon daarin. Plant tuine en eet die kos wat dit oplewer.', 'AFRNLV'),
(28, 29, 6, 'Trou en verwek kinders. Sorg dat julle kinders ook trou sodat julle baie kleinkinders sal hê! Sorg dat julle getalle daar vermeerder en nie verminder nie.', 'AFRNLV'),
(28, 29, 7, 'Dra ook julle deel by vir vrede in Babel waarheen Ek julle in ballingskap laat gaan het. Bid tot die Here sodat dit goed sal gaan met die stad waarin julle bly. As dit met Babel goed gaan, sal dit ook met julle goed gaan.”', 'AFRNLV'),
(28, 29, 8, 'Die Here, die Almagtige, die God van Israel, sê: “Moenie toelaat dat die profete en die waarsêers by julle julle bedrieg nie. Julle moet julle ook nie aan hulle drome steur nie.', 'AFRNLV'),
(28, 29, 9, 'Hulle verkondig leuens aan julle en sê hulle praat namens My. Ek het hulle beslis nie gestuur nie!” sê die Here.', 'AFRNLV'),
(28, 29, 10, 'So sê die Here: “Julle sal 70 jaar lank in Babel wees. Maar as die tyd verstryk het, sal Ek al die goeie beloftes begin vervul. Ek sal julle na julle land toe terugbring.', 'AFRNLV'),
(28, 29, 11, 'Ek weet wat Ek vir julle beplan het,” sê die Here. “Ek beplan voorspoed vir julle, nie teëspoed nie. Ek wil hê dat julle hoop vir die toekoms moet hê.', 'AFRNLV'),
(28, 29, 12, 'Julle sal na My roep en bid, en Ek sal na julle luister.', 'AFRNLV'),
(28, 29, 13, 'As julle heelhartig na My soek, sal julle My vind.', 'AFRNLV'),
(28, 29, 14, 'Julle sal My toeganklik vind,” sê die Here. “Ek sal julle uit gevangenskap laat terugkeer. Ek sal julle versamel tussen al die nasies waar julle nou is en uit al die plekke waarheen Ek julle verban het,” sê die Here. “Ek sal julle weer terugbring na die plekke waarvandaan Ek julle in ballingskap laat gaan het.”', 'AFRNLV'),
(28, 29, 15, 'Julle mag sê dat die Here vir julle profete in Babel gegee het,', 'AFRNLV'),
(28, 29, 16, 'maar hoor wat sê die Here oor die koning wat op die troon van koning Dawid sit. Hoor ook wat Hy sê oor al die mense wat in hierdie stad oorbly, wat hulle nie saam met julle na Babel weggevoer het nie.', 'AFRNLV'),
(28, 29, 17, 'Die Here, die Almagtige, sê: “Ek sal oorlog, hongersnood en epidemies op hulle pad bring. Ek maak hulle soos vye wat te vrot is om te eet.', 'AFRNLV'),
(28, 29, 18, 'Ek agtervolg hulle met oorloë, hongersnood en epidemies en Ek verstrooi hulle oor die hele aarde. Oral waar hulle kom, sal mense skrik oor wat met hulle gebeur het. Mense sal hulle afstootlik vind en hulle verag of hulle spot en grappe oor hulle maak.', 'AFRNLV'),
(28, 29, 19, 'Dit sal gebeur omdat hulle hulle nie steur aan wat Ek sê nie. Ek het soveel keer my dienaars — die profete — na hulle gestuur, maar verniet,” sê die Here.', 'AFRNLV'),
(28, 29, 20, '“Nou vra Ek julle almal wat Ek uit Jerusalem na Babel weggestuur het: Luister na die boodskap van die Here.', 'AFRNLV'),
(28, 29, 21, 'So sê die Here, die Almagtige, die God van Israel, oor Agab seun van Kolaja en Sedekia seun van Maäseja wat leuens in my Naam verkondig: Ek sal hulle aan Nebukadnesar oorgee en hy sal hulle voor julle doodmaak.', 'AFRNLV'),
(28, 29, 22, 'Wat met hulle gebeur, sal soos ’n spreekwoord word. Elke keer as die mense van Juda in Babel iemand wil verwens, sal hulle sê: ‘Mag die Here met jou laat gebeur soos wat die koning van Babel met Agab en Sedekia gedoen het. Hy het hulle lewendig verbrand!’', 'AFRNLV'),
(28, 29, 23, 'Hierdie twee het verskriklike dinge onder die mense van Israel gedoen. Hulle het owerspel gepleeg met ander mans se vroue. Hulle het ook leuens vertel en voorgegee hulle praat namens My. Ek het hulle geen opdragte gegee nie. Ek weet, want Ek is ’n getuie van alles,” sê die Here.', 'AFRNLV'),
(28, 29, 24, 'Dra die volgende boodskap oor aan Semaja van Negelam.', 'AFRNLV'),
(28, 29, 25, '“Die Here, die Almagtige, die God van Israel, sê: Jy het op eie inisiatief briewe aan die priester Sefanja seun van Maäseja geskryf en kopieë daarvan aan die priesters en die mense in Jerusalem gestuur. Jy het geskryf:', 'AFRNLV'),
(28, 29, 26, '“Die Here het jou in die plek van die priester Jojada in beheer van die tempel aangestel. Dit is jou taak om toe te sien dat geen waansinnige mens profesieë bring nie. So iemand moet jy in die tronk sit met ’n ysterboei om die nek.', 'AFRNLV'),
(28, 29, 27, 'Verduidelik ’n bietjie hoekom jy Jeremia, wat van Anatot af kom, nie tereggewys het nie? Hy gee mos voor om ’n profeet te wees!', 'AFRNLV'),
(28, 29, 28, 'Jeremia het vir ons in Babel ’n brief gestuur waarin hy sê dat ons lank hier sal bly. Hy het gesê ons moet huise bou en dit bewoon. Verder moes ons ook tuine aanlê en die vrugte wat dit oplewer, eet.”', 'AFRNLV'),
(28, 29, 29, 'Die priester Sefanja het hierdie brief gelees waar die profeet Jeremia dit kon hoor.', 'AFRNLV'),
(28, 29, 30, 'Die Here het toe vir Jeremia hierdie boodskap gegee:', 'AFRNLV'),
(28, 29, 31, '“Laat weet vir al die mense in ballingskap: ‘Die Here sê van Semaja wat van Negelam af kom: Hy het vir julle boodskappe gebring, maar Ek het hom nie gestuur nie. Hy het julle in leuens laat glo.', 'AFRNLV'),
(28, 29, 32, 'Omdat Semaja dit gedoen het, sê die Here, sal Ek hom en sy familie straf. Nie een van sy mense sal lewe om al die goeie dinge te sien wat Ek vir my volk gaan doen nie, want hy het die mense geleer om opstandig teen My te wees. Dit is wat die Here self sê!’”', 'AFRNLV'),
(28, 30, 1, 'Die Here het nog ’n boodskap vir Jeremia gegee. Hy het gesê:', 'AFRNLV'),
(28, 30, 2, '“Die Here, die God van Israel, sê: Alles wat Ek vir jou sê, moet jy in ’n boek neerskryf.', 'AFRNLV'),
(28, 30, 3, 'Die tyd kom dat Ek die omstandighede van my volk Israel en Juda sal verander. Ek sal hulle laat terugkom na hierdie land wat Ek vir hulle voorouers gegee het sodat hulle dit weer in besit kan neem. Ek, die Here, sê dit!”', 'AFRNLV'),
(28, 30, 4, 'Hier volg die boodskap wat die Here vir Israel en Juda gegee het.', 'AFRNLV'),
(28, 30, 5, 'Die Here sê: “Ek hoor hoe my volk uitroep van angs! Daar is vrees en nie rustigheid nie.', 'AFRNLV'),
(28, 30, 6, 'Laat Ek jou ’n vraag vra: Kan mans babas in die wêreld bring? Nou waarom staan hulle dan soos ’n vrou in kraam: hande op hulle heupe, bleek in die gesig?', 'AFRNLV'),
(28, 30, 7, 'Nog nooit in die geskiedenis was daar al ooit so ’n verskriklike tyd nie. Dit is ’n tyd van moeilikheid vir Israel, maar op die ou end sal hulle daaruit gered word!', 'AFRNLV'),
(28, 30, 8, '“Daardie dag,” sê die Here, die Almagtige, “sal Ek die juk breek wat op julle nekke is en julle boeie verwyder. Geen vreemdeling sal meer oor julle baasspeel nie.', 'AFRNLV'),
(28, 30, 9, 'Hulle sal My, die Here hulle God, dien. Ek sal ook ’n koning aanstel uit die nageslag van Dawid.”', 'AFRNLV'),
(28, 30, 10, 'Die Here sê: “Israel, my kneg, moenie bang of verskrik wees nie. Ek sal julle verlos uit ver plekke, en julle nageslag uit ballingskap. Israel sal terugkeer, en weer rus en vrede in hulle eie land hê. Niemand sal hulle bangmaak nie.', 'AFRNLV'),
(28, 30, 11, 'Ek is by julle en Ek sal julle red, sê die Here. Ek sal die nasies vernietig onder wie Ek julle verstrooi het, maar julle sal Ek nie vernietig nie. Ek dissiplineer julle. Ek kan julle nie ongestraf laat nie.”', 'AFRNLV'),
(28, 30, 12, 'Die Here sê: “Julle beserings is ongeneeslik, julle wonde kan nie gesond word nie.', 'AFRNLV'),
(28, 30, 13, 'Niemand kan julle saak behartig nie. Daar is ook nie medisyne vir julle wonde of genesing vir julle nie.', 'AFRNLV'),
(28, 30, 14, 'Al julle bondgenote het julle in die steek gelaat. Hulle is nie langer besorg oor julle nie. Want Ek het julle gewond asof Ek julle vyand is. Julle oortredings was baie, julle sondes oorvloedig.', 'AFRNLV'),
(28, 30, 15, 'Waarom skreeu julle so omdat julle seerkry? Niks kan julle pyn laat verdwyn nie. Ek straf julle omdat julle so baie oortree en soveel sonde gedoen het.', 'AFRNLV'),
(28, 30, 16, '“Maar eendag sal hulle wat julle verslind, self vernietig word. Al julle vyande sal self in gevangenskap gaan. Mense wat julle besteel, sal besteel word. Wie waag om julle aan te val, sal self aangeval word.', 'AFRNLV'),
(28, 30, 17, 'Ek sal julle gesond maak en julle wonde genees,” sê die Here, “omdat julle ’n verstoteling genoem word: Sion, vir wie niemand omgee nie.”', 'AFRNLV'),
(28, 30, 18, 'Maar die Here sê: “Wanneer Ek julle terugbring uit ballingskap en julle lot verander, sal Jerusalem herbou word waar nou net bouvalle is. Die paleis sal ook weer soos voorheen lyk.', 'AFRNLV'),
(28, 30, 19, 'Die mense sal weer vrolik wees en liedere sing omdat hulle dankbaar is. En Ek sal hulle laat vermeerder. Hulle sal ’n groot volk wees, en ander sal hulle respekteer.', 'AFRNLV'),
(28, 30, 20, 'Dit sal met hulle kinders goed gaan, soos vroeër. Ek sal hulle weer as ’n volk voor My vestig. As iemand sou waag om hulle te onderdruk, sal Ek hulle straf.', 'AFRNLV'),
(28, 30, 21, 'Een van hulle eie mense sal hulle leier wees, nie ’n vreemdeling nie. Ek sal hom nooi om voor My te kom, want wie kan kom as Ek hom nie genooi het nie?” vra die Here.', 'AFRNLV'),
(28, 30, 22, '“Julle sal my volk wees en Ek sal julle God wees.”', 'AFRNLV'),
(28, 30, 23, 'Maar neem kennis: die Here se woede is soos ’n storm wat losbars. Dit is soos ’n orkaan wat die slegte mense tref.', 'AFRNLV'),
(28, 30, 24, 'Die Here se verskriklike woede sal nie bedaar nie totdat Hy bereik wat Hy beplan het. Wanneer die tyd aanbreek, sal julle dit verstaan.', 'AFRNLV'),
(28, 31, 1, 'Die Here sê: “Daardie tyd sal Ek al die families van Israel se God wees en hulle sal my volk wees.”', 'AFRNLV'),
(28, 31, 2, 'Hy sê verder: “Die oorlewendes sal in die woestyn genade vind. Daar sal Hy vir Israel rus gee.”', 'AFRNLV'),
(28, 31, 3, 'Lank gelede reeds het die Here dit aan ons bekendgemaak: “Ek het jou lief met ’n liefde wat nooit ophou nie. Ek trek jou met troue liefde na My toe.', 'AFRNLV'),
(28, 31, 4, 'Ek sal jou weer herbou soos jy vroeër was, jong vrou Israel! Jy sal weer jou tamboeryne te voorskyn haal. Jy sal dans en vrolik wees.', 'AFRNLV'),
(28, 31, 5, 'Jy sal weer wingerde plant teen die berghange van Samaria. Die werkers sal die vrugte geniet wat hulle self geplant het.', 'AFRNLV'),
(28, 31, 6, 'Daar sal ook ’n dag kom waarop die wagte in die heuwels van Efraim sal uitroep: ‘Kom ons gaan na Jerusalem, na die Here ons God!’”', 'AFRNLV'),
(28, 31, 7, 'Die Here sê: “Sing van blydskap oor Israel! Roep uit vir die vernaamste van al die volke! Laat hulle julle lofprysing hoor en sê: ‘Here, red u volk, die oorblyfsel van Israel.’', 'AFRNLV'),
(28, 31, 8, 'Kyk, Ek sal hulle uit die noorde terugbring. Ek sal hulle uit die uithoeke van die aarde bymekaarmaak. Onder hulle sal blindes en kreupeles wees, ook verwagtende moeders en vroue op die punt om geboorte te gee. ’n Groot getal mense sal hierheen terugkeer!', 'AFRNLV'),
(28, 31, 9, 'Hulle sal al huilend terugkom, hulle sal bid terwyl Ek hulle teruglei. Ek sal hulle langs strome lei. Hulle sal op ’n reguit pad loop sodat hulle nie kan struikel nie. Ek is Israel se pa. Efraim is my oudste kind.', 'AFRNLV'),
(28, 31, 10, '“Nasies, luister na die woord van die Here, vertel dit in veraf kuslande. Die Here het Israel uitmekaar laat spat, Hy sal hulle weer byeenbring. Soos ’n herder sy skape oppas, so sal Hy hulle versorg.', 'AFRNLV'),
(28, 31, 11, 'Die Here het Israel vrygemaak, hulle losgekoop uit die mag van ’n vyand sterker as hulle.', 'AFRNLV'),
(28, 31, 12, 'Hulle sal terugkom en vrolik sing op die hoogtes van Jerusalem. Hulle sal straal van blydskap oor die goedheid van die Here. Hy gee graan, nuwe wyn, olie, lammers en beeste. Hulle lewens sal wees soos ’n tuin met volop water. Hulle sal nie meer rede hê om hartseer te wees nie.', 'AFRNLV'),
(28, 31, 13, 'Dan sal die meisies van blydskap dans. Die mans, oud en jonk, sal deel in die vrolikheid. Ek sal hulle gehuil in blydskap verander. Ek sal hulle troos. Ek sal hulle vreugde gee in die plek van hartseer.', 'AFRNLV'),
(28, 31, 14, 'Ek sal aan die priesters oorvloed gee om te offer. My volk sal tevrede voel oor die goeie dinge wat Ek vir hulle gee,” sê die Here.', 'AFRNLV'),
(28, 31, 15, 'Die Here sê verder: “Hoor die geluid van hartseer en droewige gehuil uit Rama. Dit is Ragel wat huil oor haar kinders. Sy laat niemand toe om haar te troos nie, want haar kinders is dood.”', 'AFRNLV'),
(28, 31, 16, 'Maar die Here sê: “Hou op huil en droog af jou trane. Ek sal jou beloon vir jou moeite,” sê die Here. “Jou kinders sal terugkom uit die land van die vyand.', 'AFRNLV'),
(28, 31, 17, 'Daar is hoop vir die toekoms,” sê die Here. “Jou kinders sal terugkom na hulle land toe.', 'AFRNLV'),
(28, 31, 18, '“Ek het Israel hoor kla: ‘U het ons swaar gestraf, maar ons het dit verdien. Ons was soos wilde kalwers wat nog moes leer. Bring ons terug en herstel ons, want U is die Here ons God.', 'AFRNLV'),
(28, 31, 19, 'Ons het afgedwaal, maar ons is spyt daaroor. Ons kon onsself skop dat ons so dom was. Nou is ons skaam en verleë oor wat ons in ons jong dae gedoen het.’”', 'AFRNLV'),
(28, 31, 20, 'Die Here sê: “Is Israel dan nie meer my dierbare seun nie? Is hy nie my lieflingkind nie? Selfs al moes Ek hom straf, is hy nie uit my gedagtes nie. Omdat Ek oor hom besorg is, sal Ek My oor hom ontferm.', 'AFRNLV'),
(28, 31, 21, '“Plant vir jou rigtingwysers. Stel vir jou bakens vas. Neem kennis van die pad waarlangs jy gegaan het. Kom terug, jong vrou Israel! Kom terug na jou eie dorpe.', 'AFRNLV'),
(28, 31, 22, 'Hoe lank sal jy nog hink op twee gedagtes, ontroue dogter? Die Here gaan iets nuuts op aarde laat gebeur: ’n Vrou sal ’n man beskerm.”', 'AFRNLV'),
(28, 31, 23, 'Die Here, die Almagtige, die God van Israel, sê: “As Ek hulle terugbring uit hulle ballingskap, sal die mense in Juda en in hulle dorpe weer sê: ‘Die Here seën jou, tuiste van geregtigheid, heilige berg!’', 'AFRNLV'),
(28, 31, 24, 'Al die mense in die dorpe en in die gebied van Juda, die boere en die herders, sal in rus en vrede saambly.', 'AFRNLV'),
(28, 31, 25, 'Want Ek sal nuwe krag gee aan dié wat moeg is en die swakkes versterk.”', 'AFRNLV'),
(28, 31, 26, 'Toe het ek wakker geskrik en rondom my begin kyk. Wat ek ervaar het terwyl ek geslaap het, was baie aangenaam.', 'AFRNLV'),
(28, 31, 27, 'Die Here sê: “Die tyd kom dat Ek die mense van Israel en Juda sal vermeerder. Ek sal ook die getalle van die diere vermeerder.', 'AFRNLV'),
(28, 31, 28, 'In die verlede het Ek hulle ontwortel en hulle afgebreek. Ek het hulle skade aangedoen en vernietig. Verder het Ek ook slegte dinge op hulle pad gebring. Maar in die toekoms sal Ek hulle weer opbou en hulle plant,” sê die Here.', 'AFRNLV'),
(28, 31, 29, '“In daardie tyd sal mense nie langer sê nie: “‘Die ouers het suur druiwe geëet sodat die kinders se tande stomp geword het.’', 'AFRNLV'),
(28, 31, 30, '“Mense sal weens hulle eie sonde doodgaan. Elkeen wat die suur druiwe eet, se tande sal stomp raak.”', 'AFRNLV'),
(28, 31, 31, 'Die Here sê: “Die tyd kom dat Ek weer ’n nuwe verbond met Israel en Juda sal sluit.', 'AFRNLV'),
(28, 31, 32, 'Hierdie verbond sal nie wees soos die een wat Ek met hulle voorouers gesluit het nie. Ek het hulle destyds aan die hand gevat en uit Egipte uitgelei. Hulle het my verbond verbreek, al het Ek hulle liefgehad soos ’n man sy vrou liefhet,” sê die Here.', 'AFRNLV'),
(28, 31, 33, '“Maar so sal die nuwe verbond wees wat Ek na hierdie tyd met Israel sal sluit,” sê die Here. “Ek sal my wette in hulle gedagtes plant en op hulle harte skryf. Ek sal hulle God wees en hulle sal my volk wees.', 'AFRNLV'),
(28, 31, 34, 'Dit sal nie vir hulle nodig wees om vir hulle bure of familie te sê: ‘Ken die Here, leef soos die Here van julle verwag,’ nie. Almal, van die geringste tot die belangrikste, sal My reeds ken,” sê die Here. “Ek sal al hulle oortredings en hulle sondes vergewe. Ek sal nooit eers weer daaraan dink nie.”', 'AFRNLV'),
(28, 31, 35, 'Dit is wat die Here sê, Hy wat die son gemaak het om in die dag te skyn, en die maan en die sterre om in die nag lig te maak. Dit is Hy wat die see onstuimig laat word om golwe te maak. Sy Naam is die Here, die Almagtige, en Hy sê:', 'AFRNLV'),
(28, 31, 36, '“So min as wat Ek hierdie natuurwette sal verwyder, net so min sal die nageslag van Israel ooit ophou om my volk te wees!”', 'AFRNLV'),
(28, 31, 37, 'Die Here sê: “Net soos die hemele nie gemeet kan word, of die fondasie van die aarde ondersoek kan word nie, net so min sal Ek daaraan dink om die nageslag van Israel vir altyd weg te gooi vir die verkeerde dinge wat hulle gedoen het.” Dit is wat die Here sê!', 'AFRNLV'),
(28, 31, 38, 'Die Here sê: “Die tyd kom wanneer hulle weer die stad vir My sal herbou van die Gananeltoring af tot by die Hoekpoort.', 'AFRNLV'),
(28, 31, 39, '’n Maatlyn sal loop vanaf hierdie ingang tot by die Garebheuwel en van daar sal dit wegswaai na Goa toe.', 'AFRNLV'),
(28, 31, 40, 'Hulle sal ’n groot gebied vir die Here afsonder. Dit sluit in die begraafplaas en die ashoop in die vallei asook die terrasse tot so ver as die Kidronspruit. In ’n oostelike rigting sal dit wees tot by die ingang bekend as die Perdepoort. Die stad sal nooit weer ingeneem of verwoes word nie.”', 'AFRNLV'),
(28, 32, 1, 'Die Here het weer vir Jeremia ’n boodskap gegee. Dit was in die tiende jaar van Sedekia se bewind in Juda. Nebukadnesar was agtien jaar koning in Babilonië', 'AFRNLV'),
(28, 32, 2, 'toe sy leër Jerusalem omsingel het. Jeremia was ’n gevangene in die binnehof van die wagte in die paleis van die koning van Juda.', 'AFRNLV'),
(28, 32, 3, 'Koning Sedekia van Juda het hom hier gevange gehou omdat hy bly sê het: “Die Here sê: Ek gaan hierdie stad in die mag van die koning van Babel oorgee, en hy sal die stad inneem.', 'AFRNLV'),
(28, 32, 4, 'Sedekia sal nie ontsnap nie. Die Babiloniërs sal hom vang en hom in die mag van die koning van Babel oorgee. Hulle sal van aangesig tot aangesig ontmoet en hy sal persoonlik met Sedekia praat.', 'AFRNLV'),
(28, 32, 5, 'Hy sal Sedekia na Babel toe neem en daar sal hy bly totdat Ek besluit om aan hom aandag te gee, sê die Here. Dit sal nie help om teen die Babiloniërs te veg nie, want julle sal nie wen nie.”', 'AFRNLV'),
(28, 32, 6, 'Jeremia het gesê: “Die Here het vir my ’n boodskap gegee. Hy het gesê:', 'AFRNLV'),
(28, 32, 7, '‘Jou oom Sallum se seun Ganamel sal na jou toe kom en sê: Koop my stuk grond by Anatot. Jy het volgens die lossingsreg die eerste keuse om dit te koop.’”', 'AFRNLV'),
(28, 32, 8, 'En soos die Here gesê het sal gebeur, het Ganamel na my toe gekom waar ek opgesluit was in die binnehof van die paleis. Hy het vir my gesê: “Koop my grond by Anatot, in die grondgebied van Benjamin. Volgens reg het jy die eerste opsie om dit te koop as jou besitting. Koop dit vir jouself.” Toe het ek geweet dat dit die Here was wat met my gepraat het.', 'AFRNLV'),
(28, 32, 9, 'Ek het die stuk grond by Anatot by my neef Ganamel gekoop. Ek het hom 200 gram silwer daarvoor betaal.', 'AFRNLV'),
(28, 32, 10, 'Daarna het ek die koopkontrak geteken en dit voor getuies verseël. Ek het daarna die silwer op die skaal afgeweeg.', 'AFRNLV'),
(28, 32, 11, 'Die koopkontrak het al die voorwaardes en ooreenkomste tussen Jeremia en Ganamel bevat. Ek het die koopkontrak wat verseël was en ook ’n afskrif wat vir almal se insae bedoel was, geneem', 'AFRNLV'),
(28, 32, 12, 'en vir Baruk die seun van Nerija, kleinseun van Magseja gegee. Ek het dit alles voor my neef Ganamel en die getuies wat die koopkontrak geteken het, gedoen. Dit is gedoen voor al die Jode wat in die binnehof van die wagte gesit het.', 'AFRNLV'),
(28, 32, 13, 'Ek het toe voor almal vir Baruk gesê:', 'AFRNLV'),
(28, 32, 14, '“Die Here, die Almagtige, die God van Israel sê: ‘Neem sowel die verseëlde as die oop koopkontrak en sit dit in ’n kleipot sodat dit vir ’n lang tyd behoue kan bly.', 'AFRNLV'),
(28, 32, 15, 'Want, sê die Here, die Almagtige, die God van Israel, eendag sal mense weer huise, grond en wingerde in hierdie land koop.’”', 'AFRNLV'),
(28, 32, 16, 'Nadat ek die koopkontrak vir Baruk seun van Nerija gegee het, het ek gebid en gesê:', 'AFRNLV'),
(28, 32, 17, '“Ag, oppermagtige Here, U het die hemel en die aarde deur u groot krag en mag gemaak. Niks is vir U te moeilik om te doen nie!', 'AFRNLV'),
(28, 32, 18, 'Duisende mense het al u liefde en goedheid geniet. Maar U laat die kinders betaal vir die sondes wat hulle ouers gedoen het. U is die groot en magtige God, die Here, die Almagtige!', 'AFRNLV'),
(28, 32, 19, 'U het groot wysheid en doen groot dade. Daar is net mooi niks wat mense doen wat U nie raaksien nie. U vergoed mense volgens wat hulle gedoen het en die gevolge wat dit oplewer.', 'AFRNLV'),
(28, 32, 20, 'U het destyds in Egipte wonders en tekens gedoen. U doen dit vandag nog in Israel en onder alle mense. Selfs vandag nog is U steeds daarvoor bekend.', 'AFRNLV'),
(28, 32, 21, 'U het Israel uit Egipte gebring met tekens en wonders. Dit het gewys hoe groot u mag is en hoe sterk U is. Dit het groot vrees ingeboesem.', 'AFRNLV'),
(28, 32, 22, 'U het hierdie land wat U baie jare gelede aan hulle voorouers belowe het, aan die mense van Israel gegee. Dit is ’n vrugbare land waar melk en heuning vloei.', 'AFRNLV'),
(28, 32, 23, 'Ons voorouers het hierdie land binnegetrek en dit hulle blyplek gemaak. Maar hulle het geweier om aan U gehoorsaam te wees. Hulle wou nie volgens u voorskrifte lewe en doen wat U hulle beveel het om te doen nie! Dit is die rede hoekom U hierdie onheil oor hulle gebring het.', 'AFRNLV'),
(28, 32, 24, '“Die Babiloniërs veg nou teen die mense in Jerusalem. Hulle het walle gebou om oor die mure van die stad te kom en die stad in te neem. As gevolg van die gevegte, hongersnood en die siektes het die Babiloniërs mag oor die stad verkry. U sien nou dat alles gebeur net soos U gesê het dit sou.', 'AFRNLV'),
(28, 32, 25, 'En tog het U, die oppermagtige Here, vir my gesê om die stuk grond te koop. Ek moes selfs voor getuies ’n groot klomp geld daarvoor betaal. En dit gebeur alles terwyl die Babiloniërs op die punt staan om die stad in te neem!”', 'AFRNLV'),
(28, 32, 26, 'Die Here het toe weer ’n boodskap vir Jeremia gegee. Hy het gesê:', 'AFRNLV'),
(28, 32, 27, '“Ek is die Here, die God van al die mense. Is daar iets te moeilik vir My om te doen?”', 'AFRNLV'),
(28, 32, 28, 'Daarom sê die Here: “Ek sal hierdie stad aan die Babiloniërs oorgee. Nebukadnesar, die koning van Babel, sal die stad inneem.', 'AFRNLV'),
(28, 32, 29, 'Die Babiloniërs wat nou die stad aanval, sal in die stad inkom en dit aan die brand steek. Die vyand sal ook die huise afbrand van mense wat bo-op die dakke wierook vir Baäl gebrand en drankoffers vir ander gode uitgegiet het. Dit het My baie kwaad gemaak.', 'AFRNLV'),
(28, 32, 30, '“Van hulle jeug af het Israel en Juda niks anders as verkeerd gedoen nie. Hulle het My getart met dit wat hulle doen,” sê die Here.', 'AFRNLV'),
(28, 32, 31, '“Vandat hierdie stad gebou is tot vandag toe, het die inwoners van die stad net my toorn opgewek. Daarom is Ek vasbeslote dat dit voor my oë moet verdwyn.', 'AFRNLV'),
(28, 32, 32, 'Die mense van Israel en Juda het My kwaad gemaak met al die slegte dinge wat hulle gedoen het. Almal van hulle, die konings, die amptenare, die priesters, die profete, die mense van Juda en die inwoners van Jerusalem, maak My woedend.', 'AFRNLV'),
(28, 32, 33, 'My mense het hulle rug op My gedraai en My nie geëer nie. Dag na dag, jaarin en jaaruit het Ek hulle geleer om tussen reg en verkeerd te onderskei. Maar hulle wou nie luister en gehoorsaam word nie.', 'AFRNLV'),
(28, 32, 34, 'Hulle was so vermetel om hulle afskuwelike afgodsbeelde in my tempel te sit. So het hulle die tempel onrein gemaak.', 'AFRNLV'),
(28, 32, 35, 'Hulle het in die Ben-Hinnomdal hoogtes vir Baäl gebou. Daar het hulle hulle seuns en dogters geoffer om Molek se guns te wen. Dit is nie iets wat Ek vir hulle gesê het om te doen nie. Dit het nie eers in my gedagtes opgekom om hulle so ’n afskuwelike ding te laat doen nie. So het hulle veroorsaak dat Juda sondig!”', 'AFRNLV'),
(28, 32, 36, 'Die Here, die God van Israel, sê: “Ek wil nog iets oor hierdie stad sê. Julle sê nou wel: ‘Hierdie stad sal onder beheer van die koning van Babel kom deur oorloë, hongersnood en siektes.’', 'AFRNLV'),
(28, 32, 37, 'Maar hoor gerus hier: Ek sal hulle weer bymekaarmaak van oral oor die aarde waarheen Ek hulle verjaag het oor Ek woedend kwaad vir hulle was. Dan sal Ek hulle na hierdie plek toe terugbring en hulle veilig laat woon.', 'AFRNLV'),
(28, 32, 38, 'Hulle sal weer my volk wees en Ek sal hulle God wees.', 'AFRNLV'),
(28, 32, 39, 'Ek sal hulle harte op My rig, met een doel voor oë: om My vir altyd te dien. Dit sal vir hulle en hulle kinders die beste wees om te doen.', 'AFRNLV'),
(28, 32, 40, '“Ek sal ’n ewige verbond met hulle sluit waarin Ek belowe om nie op te hou om goeie dinge vir hulle te doen nie. Verder sal Ek ’n begeerte by hulle wakker maak om My in eerbied te dien. Dan sal hulle nie weer van My af wegdwaal nie.', 'AFRNLV'),
(28, 32, 41, 'Dit sal vir My baie aangenaam wees om goeie dinge vir hulle te doen. Ek sal getrou wees en hulle in hierdie land vestig. Ek sal dit heelhartig doen.', 'AFRNLV'),
(28, 32, 42, 'Nes Ek veroorsaak het dat groot rampe hierdie volk van My tref, sal Ek sorg dat hulle weer voorspoedig sal wees soos Ek belowe het. Dit is wat die Here sê Hy gaan doen!', 'AFRNLV'),
(28, 32, 43, '“Dit is soos julle sê: ‘Die land is nou verlate omdat dit in die mag van die Babiloniërs beland het. Dit is ’n land waar al die mense en diere verdwyn het.’ Maar hulle sal weer grond in hierdie land koop en verkoop.', 'AFRNLV'),
(28, 32, 44, 'Hulle sal die grond vir geld verkoop. Hulle sal koopkontrakte opstel, teken en voor getuies verseël. Dit sal in die grondgebied van Benjamin en ook hier in Jerusalem gebeur. Verder ook in die dorpe in Juda, in die heuwellande, in die dorpe teen die westelike hange en die dorpe van die Suidland. Ek sal sorg dat hulle omstandighede verander. Ek, die Here, sê dit!”', 'AFRNLV'),
(28, 33, 1, 'Terwyl Jeremia nog in die binnehof van die wagte opgesluit was, het die Here weer vir hom ’n boodskap gegee:', 'AFRNLV'),
(28, 33, 2, '“Die Here het die aarde gemaak en gevestig. Hy is bekend as die Here. Dit is sy boodskap:', 'AFRNLV'),
(28, 33, 3, 'Vra My, en Ek sal jou van ongelooflike dinge vertel oor wat hier gaan gebeur, waarvan jy niks weet nie.', 'AFRNLV'),
(28, 33, 4, '“Dit is wat die Here, die God van Israel, sê: Dit was seker so dat julle boumateriaal nodig gehad het om die mure van die stad te versterk teen die stormwapens van die vyand. Daarom het julle van die huise in die stad en selfs dele van die koning se paleis afgebreek. Maar dit sal nie help nie.', 'AFRNLV'),
(28, 33, 5, 'Die Babiloniërs sal steeds die stad binneval. Baie mense in die stad sal doodgaan omdat Ek hulle in my woede sal tref. Die mense van die stad het soveel wandade gedoen dat Ek niks met hulle te doen wil hê nie.', 'AFRNLV'),
(28, 33, 6, '“Maar neem kennis, die tyd sal aanbreek dat Ek die stad weer sal herstel en gesond maak. Ek sal haar voorspoedig en standvastig maak.', 'AFRNLV'),
(28, 33, 7, 'Ek sal die omstandighede van Israel en Juda verander en hulle sal die land weer opbou.', 'AFRNLV'),
(28, 33, 8, 'Ek sal hulle rein maak van die sonde wat hulle teen My gedoen het. Hulle het verkeerd gedoen en was opstandig teen My, maar Ek sal hulle daarvoor vergewe.', 'AFRNLV'),
(28, 33, 9, 'Die stad sal vir My baie blydskap, roem en eer voor al die nasies van die wêreld bring. Hierdie nasies sal van vrees bewe as hulle al die goeie dinge sien wat Ek vir my mense doen.”', 'AFRNLV'),
(28, 33, 10, 'Die Here sê: “Julle sê: ‘Hierdie plek is verwoes. Al die mense en die diere het verdwyn.’ Maar mense sal weer bly wees en vrolik lag in die leë strate van Jerusalem en in die dorpe van Juda waar nou geen mens woon of diere is nie.', 'AFRNLV'),
(28, 33, 11, 'Die vrolike stemme van bruidegomme en bruide sal weer opklink. Mense sal ook weer opgewekte liedere sing om hulle dankbaarheid teenoor die Here te bewys. Hulle sal by die tempel sing: “‘Bring lof aan die Here, die Almagtige, want die Here is goed. Sy liefde en trou hou nooit op nie!’ “Ek sal die omstandighede in die land verander sodat dit weer soos vroeër sal wees,” sê die Here.', 'AFRNLV'),
(28, 33, 12, 'Die Here, die Almagtige, sê: “Hierdie land is nou leeg. Al die mense en die diere is weg uit al die dorpe. Maar daar sal weer herders wees wat hulle skape sal laat wei.', 'AFRNLV'),
(28, 33, 13, 'Daar sal weer groot skaaptroppe wees in die dorpe van die heuwelgebied, die Laeveld en die Negev in die suide, in die grondgebied van Benjamin, in die omgewing van Jerusalem en al die dorpe van Juda. Ek, die Here, sê dit sal gebeur!”', 'AFRNLV'),
(28, 33, 14, 'Die Here sê ook: “Die tyd breek aan dat Ek al die beloftes sal vervul wat Ek aan Israel en Juda gemaak het.', 'AFRNLV'),
(28, 33, 15, '“Dan sal Ek ook ’n wettige erfgenaam van Dawid koning maak. Hy sal doen wat reg is en sorg dat regverdigheid in die land heers.', 'AFRNLV'),
(28, 33, 16, 'In dié tyd sal Hy Juda red en Jerusalem ’n veilige plek maak sodat mense daarin kan woon. En die mense sal die stad noem: ‘Die Here doen reg aan ons!’”', 'AFRNLV'),
(28, 33, 17, 'Die Here sê: “Daar sal altyd iemand op die troon van die huis van Israel sit as koning oor Israel.', 'AFRNLV'),
(28, 33, 18, 'Daar sal ook altyd Levitiese priesters wees wat brandoffers, graanoffers en ander offers vir My sal bring.”', 'AFRNLV'),
(28, 33, 19, 'Die Here het vir Jeremia ’n boodskap gegee. Hy het gesê:', 'AFRNLV'),
(28, 33, 20, '“As julle die verbond wat Ek met die dag en die nag gesluit het, kan verbreek sodat dit nie meer aanbreek nie,', 'AFRNLV'),
(28, 33, 21, 'dan en dan alleen sal Ek my verbond met my dienaar Dawid verbreek sodat daar nie meer ’n opvolger as koning op sy troon sal wees nie. Dieselfde geld my verbond met die Levitiese priesters wat in my diens staan.', 'AFRNLV'),
(28, 33, 22, 'Soos die sterre en die sand op die strande nie getel kan word nie, so sal Ek die nageslag van my dienskneg Dawid en die Leviete in my diens vermeerder.”', 'AFRNLV'),
(28, 33, 23, 'Die Here het nog ’n boodskap vir Jeremia gegee. Hy het gesê:', 'AFRNLV'),
(28, 33, 24, '“Het julle gehoor wat die mense sê? ‘Die Here het Juda en Israel gekies, maar nou verwerp Hy hulle weer! Omdat Hy dit gedoen het, kyk ander nasies met minagting neer op my volk. Hulle ag hulle nie langer as ’n nasie nie.’”', 'AFRNLV'),
(28, 33, 25, 'Maar die Here antwoord so: “Soos Ek nie die natuurwette van die nag en die dag of die aarde en die hemel sal verander nie, net so min sal Ek my mense verwerp.', 'AFRNLV'),
(28, 33, 26, 'Ek sal nie die nageslag van Jakob en my dienaar Dawid vergeet nie. Ek sal nie van plan verander dat iemand uit Dawid se nageslag oor die nageslag van Abraham, Isak en Jakob regeer nie. Ek sal hulle omstandighede verander en My oor hulle ontferm.”', 'AFRNLV'),
(28, 34, 1, 'In ’n stadium was koning Nebukadnesar van Babel met sy leër besig om teen Jerusalem en die dorpe van Juda te veg. Saam met sy leër het ook die leërs van ander nasies geveg wat onder sy gesag was. Gedurende hierdie tyd het die Here vir Jeremia ’n boodskap gegee. Hy het gesê:', 'AFRNLV'),
(28, 34, 2, '“Gaan na koning Sedekia van Juda en sê vir hom: ‘Die Here, die God van Israel sê: Ek gaan die stad aan die koning van Babel oorgee. Hy sal dit afbrand.', 'AFRNLV'),
(28, 34, 3, 'Jy sal nie wegkom nie, hulle sal jou vang en in die mag van Nebukadnesar oorlewer. Jy sal persoonlik voor die koning van Babel verskyn en met hom praat voordat jy na Babel toe sal gaan.’', 'AFRNLV'),
(28, 34, 4, '“Maar luister na die belofte wat die Here maak, Sedekia, koning van Juda. Hy sê: ‘Jy sal nie in die oorlog sterf nie.', 'AFRNLV'),
(28, 34, 5, 'Nee, jy sal in vrede sterf. Jou mense sal wierook brand by jou begrafnis, net soos hulle met konings voor jou gedoen het. Hulle sal oor jou huil en sê: Ag, ons koning is dood! Die Here sê Hy sal sorg dat dit gebeur.’”', 'AFRNLV'),
(28, 34, 6, 'Die profeet Jeremia het hierdie boodskap in Jerusalem aan koning Sedekia van Juda oorgedra.', 'AFRNLV'),
(28, 34, 7, 'In dié stadium was die Babiloniese leërs besig om Jerusalem, Lakis en Aseka te beleër, die enigste stede in Juda waarvan die mure nog staande gebly het. Hierdie was die enigste versterkte dorpe van Juda wat nog nie ingeneem was nie.', 'AFRNLV'),
(28, 34, 8, 'Jeremia het nog ’n boodskap by die Here gekry. Dit was nadat koning Sedekia ’n verbond met al die mense in Jerusalem gesluit het om vryheid vir hulle slawe aan te kondig.', 'AFRNLV'),
(28, 34, 9, 'Hy het hulle beveel om al hulle Hebreeuse slawe, mans en vroue, vry te laat. Geen Judeër is toegelaat om ’n ander Judeër as slaaf aan te hou nie.', 'AFRNLV'),
(28, 34, 10, 'Die amptenare en al die mense van Juda het aanvanklik gedoen wat die koning beveel het. Almal wat die verbond aangegaan het om hulle manlike en vroulike slawe vry te laat, was gehoorsaam en het hulle vrygelaat.', 'AFRNLV'),
(28, 34, 11, 'Maar later het hulle weer anders besluit. Hulle het die mans en die vroue wat hulle vrygelaat het, teruggeneem en weer hulle slawe gemaak.', 'AFRNLV'),
(28, 34, 12, 'Die Here het toe vir Jeremia ’n boodskap gegee. Hy het gesê:', 'AFRNLV'),
(28, 34, 13, '“Ek, die Here, die God van Israel, sê die volgende: Lank gelede het Ek julle voorouers as slawe in Egipte vrygemaak. Ek het toe met hulle ’n verbond gesluit.', 'AFRNLV'),
(28, 34, 14, 'Aan die einde van sewe jaar moes hulle elke mede-Hebreër wat aan hulle verkoop was, vrylaat. Ná sulke mense ses jaar diens gedoen het, moes hulle vrygelaat word. Maar julle voorouers was ongehoorsaam en het dit nie gedoen nie.', 'AFRNLV'),
(28, 34, 15, 'Toe julle onlangs besef dat dit verkeerd was, het julle reg gedoen en My gehoorsaam. Julle het julle eie mense vrygelaat en in my tempel ’n verbond met My gesluit.', 'AFRNLV'),
(28, 34, 16, 'Maar nou het julle julle woord verbreek. Julle het My beledig deur die mans en die vroue wat julle vry laat gaan het, weer julle slawe te maak!”', 'AFRNLV'),
(28, 34, 17, 'Die Here sê: “Julle het My nie gehoorsaam nie. Julle wou nie julle eie mense vry laat gaan nie. Daarom sal Ek julle nou vrylaat — om slagoffers te wees van oorlog, epidemies en hongersnood. As die nasies van die wêreld julle toestand sien, sal dit hulle met afgryse vervul.', 'AFRNLV'),
(28, 34, 18, 'As twee partye ’n verbond sluit, sny hulle ’n kalf in twee dele. Daarna loop die twee partye tussen die dele deur om dit amptelik te maak. So sal Ek met elkeen maak wat die verbond met My verbreek het.', 'AFRNLV'),
(28, 34, 19, 'Dieselfde sal gebeur met die amptenare van Juda en Jerusalem, die paleisamptenare, die priesters en die gewone mense wat tussen die dele van die kalf deurgeloop het.', 'AFRNLV'),
(28, 34, 20, 'Ek sal julle aan julle vyande oorgee. Hulle sal julle doodmaak. Julle lyke sal kos vir die roofvoëls en die wilde diere wees.', 'AFRNLV'),
(28, 34, 21, '“Die leër van die koning van Babel het alreeds van julle af teruggetrek. Maar al is dit so, sal Ek koning Sedekia van Juda en sy amptenare aan hulle vyande oorgee. Hulle wil julle graag dood sien.', 'AFRNLV'),
(28, 34, 22, 'Ek sal die Babiloniese leër opdrag gee om na Jerusalem toe terug te keer. Hulle sal weer teen die stad baklei. Hulle sal die stad inval en aan die brand steek. “Verder sal Ek sorg dat al die dorpe van Juda soos ’n eensame en verlate plek is waar niemand meer bly nie. Ek, die Here, sê dat dit so sal gebeur!”', 'AFRNLV'),
(28, 35, 1, 'Die Here het vir Jeremia ’n boodskap gegee. Dit was in die tyd toe Jojakim, seun van Josia, koning van Juda was. Hy het gesê:', 'AFRNLV'),
(28, 35, 2, '“Gaan na die plek waar die Rekabiete bly. Nooi hulle om saam met jou na die tempel van die Here te kom. Vat hulle na een van die vertrekke binne-in die tempel en bied vir hulle wyn aan om te drink.”', 'AFRNLV'),
(28, 35, 3, 'Ek het toe vir Jaäsanja seun van Jeremia en kleinseun van Gabassinja gaan haal, en ook al sy broers en seuns en al die Rekabietefamilies.', 'AFRNLV'),
(28, 35, 4, 'Ek het hulle na die tempel van die Here toe gebring. Ons het toe na ’n vertrek gegaan wat aan die seuns van Ganan seun van Jigdalja behoort het. Hy was bekend as ’n man van God. Hierdie kamer was langs die een wat die amptenare in die paleis gebruik het en reg bokant die kamer wat Maäseja seun van Sallum gebruik het. Maäseja was in beheer van die tempel se ingange.', 'AFRNLV'),
(28, 35, 5, 'Ek het bekers met wyn en glase voor die Rekabiete neergesit. Toe nooi ek hulle om van die wyn te drink.', 'AFRNLV'),
(28, 35, 6, 'Maar hulle het geantwoord: “Nee, ons drink nie wyn nie. Jonadab seun van Rekab is ons voorvader. Hy het ons opdrag gegee: ‘Nie julle of julle nageslag mag ooit wyn drink nie.', 'AFRNLV'),
(28, 35, 7, 'Julle mag ook nie huise bou of graan of wingerde plant nie. Julle moet altyd in tente bly. As julle hierdie voorskrifte volg, sal julle lank in die land bly waar julle soos bywoners leef.’', 'AFRNLV'),
(28, 35, 8, 'Ons was nog altyd gehoorsaam aan die opdrag van Jonadab seun van Rekab, ons vader. Ons het niks gedoen wat hy ons beveel het om nie te doen nie. Ons het nog nooit wyn gedrink nie, nie ons of ons vroue, seuns of dogters nie.', 'AFRNLV'),
(28, 35, 9, 'Ons het ook nie huise gebou nie en ons besit geen wingerde, landerye of graan nie.', 'AFRNLV'),
(28, 35, 10, 'Ons bly in tente en gehoorsaam al die voorskrifte wat Jonadab, ons voorouer, vir ons gegee het.', 'AFRNLV'),
(28, 35, 11, 'Maar toe koning Nebukadnesar van Babel teen die land begin optrek, was ons bang vir die leërs van die Babiloniërs en die Arameërs. Ons het toe besluit om na Jerusalem toe te kom. Daarom bly ons nou in Jerusalem.”', 'AFRNLV'),
(28, 35, 12, 'Die Here het toe vir Jeremia ’n boodskap gegee:', 'AFRNLV'),
(28, 35, 13, '“Die Here, die Almagtige, die God van Israel, sê: Gaan na die mense van Juda en die inwoners van Jerusalem en sê vir hulle: ‘Leer ’n bietjie ’n les hoe om aan My gehoorsaam te wees.', 'AFRNLV'),
(28, 35, 14, 'Die Rekabiete drink nie wyn nie omdat hulle voorvader Jonadab gesê het hulle moenie dit doen nie. “‘Ek het al keer op keer met julle gepraat, maar julle weier om na My te luister.', 'AFRNLV'),
(28, 35, 15, '“‘Ek het al hoeveel keer my profete na julle toe gestuur om julle te waarsku om op te hou met julle verkeerde dade en om ander gode te aanbid. As julle dit sou doen, sou julle in rus en vrede kon bly in hierdie land wat Ek aan julle en julle voorouers gegee het. Maar julle wou nie na My luister of My gehoorsaam nie.', 'AFRNLV'),
(28, 35, 16, '“‘Die nageslag van Jonadab seun van Rekab het die bevele van hulle voorouers nagekom. Maar hierdie volk het geweier om na My te luister.’', 'AFRNLV'),
(28, 35, 17, '“Daarom sê die Here God, die Almagtige, die God van Israel: ‘Omdat julle nie na My wou luister nie, sal Ek al die rampe waarmee Ek gedreig het oor die mense van Juda en Jerusalem bring. Dit sal gebeur omdat julle julle nie aan My gesteur het toe Ek julle geroep het nie, en julle het My ook nie geantwoord nie.’”', 'AFRNLV'),
(28, 35, 18, 'Maar aan die Rekabiete het Jeremia gesê: “Die Here die Almagtige, die God van Israel, sê: ‘Julle het julle voorvader Jonadab in alles wat hy gevra het, gehoorsaam. Julle het al sy voorskrifte nagekom en gedoen soos hy julle beveel het.', 'AFRNLV'),
(28, 35, 19, 'Omdat julle dit gedoen het, sal daar altyd nakomelinge van Jonadab wees wat My sal dien. Dit belowe Ek, die Here, die Almagtige, die God van Israel!’”', 'AFRNLV'),
(28, 36, 1, 'Die Here het weer vir Jeremia ’n boodskap gegee. Dit was in die vierde jaar wat Jojakim seun van Josia koning van Juda was. Hy het gesê:', 'AFRNLV'),
(28, 36, 2, '“Kry ’n notaboek en skryf al die boodskappe neer wat Ek vir jou oor Israel, Juda en die ander nasies gegee het. Begin so ver terug as die tyd van koning Josia toe Ek die eerste boodskap vir jou gegee het tot dié wat Ek nou vir jou gee.', 'AFRNLV'),
(28, 36, 3, 'Miskien sal die mense van Juda ophou om verkeerd te doen as hulle al die slegte dinge hoor wat Ek vir hulle beplan. Dan sal Ek hulle oortredings en sondes kan vergewe.”', 'AFRNLV'),
(28, 36, 4, 'Jeremia het toe vir Baruk seun van Nerija laat roep. Baruk het al die boodskappe van die Here wat Jeremia vir hom hardop voorgedra het, op ’n boekrol neergeskryf.', 'AFRNLV'),
(28, 36, 5, 'Jeremia het toe vir Baruk gesê: “Ek mag nie naby die tempel kom nie.', 'AFRNLV'),
(28, 36, 6, 'Maar gaan jy op die volgende vasdag na die tempel toe en lees daar die boodskappe van die Here wat hier geskryf staan vir die volk. Lees dit sodat ook al die mense uit die verskillende dorpe in Juda dit kan hoor.', 'AFRNLV'),
(28, 36, 7, 'Miskien sal hulle die Here om genade smeek en ophou om so sleg te lewe. Die Here is baie kwaad. Hy het oordeel oor hierdie volk aangekondig.”', 'AFRNLV'),
(28, 36, 8, 'Baruk seun van Nerija het alles gedoen wat Jeremia hom beveel het. Hy het die boodskappe van die Here wat geskryf was vir die mense by die tempel voorgelees.', 'AFRNLV'),
(28, 36, 9, 'In die vyfde jaar wat Jojakim koning van Juda was, in die laatherfs, is ’n vasdag vir die Here aangekondig. Al die mense het uit die dorpe in Juda en Jerusalem gekom om hierdie dag by die tempel by te woon.', 'AFRNLV'),
(28, 36, 10, 'Baruk het Jeremia se boodskappe uit die boekrol in die tempel vir almal voorgelees. Hulle was in Gemarja seun van Safan die sekretaris se kantoor toe hy dit gedoen het. Hierdie kamer was in die boonste voorhof, naby die Nuwe Ingang van die tempel.', 'AFRNLV'),
(28, 36, 11, 'Miga seun van Gemarja en kleinseun van Safan het ook die boodskappe van die Here uit die boekrol gehoor.', 'AFRNLV'),
(28, 36, 12, 'Hy het toe na die sekretaris se kantoor in die paleis gegaan. Al die senior amptenare was in die vertrek besig met ’n vergadering. Hulle was Elisama die staatsekretaris, Delaja seun van Semaja, Elnatan seun van Akbor, Gemarja seun van Safan, Sedekia seun van Gananja en ook nog ander van die amptenare.', 'AFRNLV'),
(28, 36, 13, 'Toe Miga vir hulle vertel wat Baruk vir die mense by die tempel voorgelees het,', 'AFRNLV'),
(28, 36, 14, 'het die amptenare vir Jehudi gestuur om Baruk te gaan vra om ook vir hulle die boodskappe wat hy vir die volk gelees het, te kom lees. Jehudi was die seun van Netanja en kleinseun van Selemja, en ’n agterkleinseun van Kusi. Baruk het die boek gevat en na die paleis toe gegaan waar hulle was.', 'AFRNLV'),
(28, 36, 15, 'Die amptenare het Baruk genooi om te sit en uit die boekrol vir hulle voor te lees. Baruk het dit vir hulle voorgelees.', 'AFRNLV'),
(28, 36, 16, 'Nadat hulle alles gehoor het wat Baruk voorgelees het, het hulle bevrees na mekaar gekyk. Hulle het vir Baruk gesê: “Ons moet verseker vir die koning gaan vertel wat ons gehoor het.”', 'AFRNLV'),
(28, 36, 17, 'Maar eers wou hulle by Baruk hoor: “Sê vir ons, hoe het jy hierdie boodskappe gekry? Kom dit direk van Jeremia af?”', 'AFRNLV'),
(28, 36, 18, 'Baruk het hulle geantwoord: “Jeremia het vir my presies gesê wat om te skryf, woord vir woord. Ek het dit met ink op die boekrol neergeskryf.”', 'AFRNLV'),
(28, 36, 19, 'Die amptenare se raad aan Baruk was: “Jy en Jeremia moet liewer iewers gaan wegkruip. Niemand moet weet waar julle is nie!”', 'AFRNLV'),
(28, 36, 20, 'Die amptenare het die boekrol veilig in Elisama die sekretaris se kantoor weggebêre. Hulle het toe na die paleis toe gegaan en vir die koning alles oorvertel wat hulle gehoor het.', 'AFRNLV'),
(28, 36, 21, 'Koning Jojakim het Jehudi gestuur om die boekrol te gaan haal. Hy het dit in Elisama se kantoor gaan haal en vir die koning voorgelees terwyl al sy amptenare bygestaan het.', 'AFRNLV'),
(28, 36, 22, 'Dit was laatherfs. Die koning het in ’n warm deel van die paleis voor die vuur gesit.', 'AFRNLV'),
(28, 36, 23, 'Baruk het die boekrol in kolomme geskryf. Elke keer as Jehudi drie of vier van hierdie kolomme voorgelees het, het die koning sy mes gebruik om dit uit die boekrol te sny. Hy het deel vir deel in die vuur gegooi. So het hy aangehou totdat hy die hele boekrol verbrand het.', 'AFRNLV'),
(28, 36, 24, 'Die koning en sy amptenare het geluister na alles wat geskryf was, maar dit het hulle nie banggemaak nie. Hulle het ook nie hulle klere geskeur nie.', 'AFRNLV'),
(28, 36, 25, 'Selfs nadat Elnatan, Delaja en Gemarja die koning gesmeek het om nie die boek te verbrand nie, wou hy nie luister nie.', 'AFRNLV'),
(28, 36, 26, 'Hierna het die koning vir sy seun Jeragmeël, Seraja seun van Asriël en ook vir Selemja seun van Abdeël opdrag gegee om Baruk en Jeremia te arresteer. Maar die Here het Baruk en Jeremia weggesteek.', 'AFRNLV'),
(28, 36, 27, 'Die koning het die boekrol wat Jeremia dikteer en Baruk geskryf het, verbrand. Nadat hy dit gedoen het, het die Here weer vir Jeremia ’n boodskap gegee. Hy het gesê:', 'AFRNLV'),
(28, 36, 28, '“Kry vir jou ’n ander boekrol en skryf weer alles neer wat in die boekrol gestaan het wat Jojakim verbrand het.', 'AFRNLV'),
(28, 36, 29, 'Sê dan vir koning Jojakim van Juda: Die Here sê: Jy het die boek verbrand, want jy sê: Hoekom het jy daarop geskryf dat die koning van Babel hierdie land gaan verwoes en dat geen mens of dier gaan oorleef nie?', 'AFRNLV'),
(28, 36, 30, '“Die Here sê oor Jojakim, die koning van Juda, die volgende: Hy sal nie iemand uit sy familie hê om die koningskap van Dawid voort te sit nie. Hulle sal sy lyk buite weggooi en hom nie begrawe nie. Hy sal so oop lê in die hitte van die dag en in die koue van die nag.', 'AFRNLV'),
(28, 36, 31, 'Ek sal hom, sy familie en sy amptenare oor hulle sonde straf. Ek sal hulle en die inwoners van Jerusalem en ook al die mense van Juda tref met al die rampe wat Ek beloof het hulle gaan tref. Hulle wou nie na my waarskuwings luister nie!”', 'AFRNLV'),
(28, 36, 32, 'Jeremia het toe weer ’n papier geneem en vir sy sekretaris Baruk gedikteer wat om te skryf. Hy het alles weer neergeskryf soos dit in die boekrol was wat koning Jojakim verbrand het. Jeremia het egter in hierdie boek nog baie boodskappe soortgelyk aan die ander bygevoeg.', 'AFRNLV'),
(28, 37, 1, 'Sedekia was ’n seun van Josia. Koning Nebukadnesar van Babel het hom as koning oor Juda aangestel in die plek van Jojagin seun van Jojakim.', 'AFRNLV'),
(28, 37, 2, 'Nie Sedekia, sy amptenare of die gewone mense van die land het hulle gesteur aan wat die Here deur die profeet Jeremia gesê het nie.', 'AFRNLV'),
(28, 37, 3, 'Tog het koning Sedekia vir Jukal seun van Selemja saam met die priester Sefanja seun van Maäseja na die profeet Jeremia gestuur om te vra: “Bid namens ons tot die Here ons God.”', 'AFRNLV'),
(28, 37, 4, 'Jeremia was in dié tyd nog nie in die tronk opgesluit nie. Hy kon nog kom en gaan soos hy wou tussen die mense.', 'AFRNLV'),
(28, 37, 5, 'Die leër van die farao het uit Egipte opgetrek teen die Babiloniese leër wat Jerusalem omsingel het. Toe hulle hoor van die Egiptiese opmars, het die Babiloniërs van Jerusalem af teruggetrek.', 'AFRNLV'),
(28, 37, 6, 'Die Here het vir die profeet Jeremia ’n boodskap gegee:', 'AFRNLV'),
(28, 37, 7, '“Die Here, die God van Israel, sê: Jeremia, die koning van Juda het jou mos na My toe gestuur om uit te vind wat gaan gebeur. Sê vir hom die leër van die farao is op pad terug Egipte toe. Sy plan was eintlik om julle te kom help.', 'AFRNLV'),
(28, 37, 8, 'Dan sal die Babiloniërs terugkom en weer teen hierdie stad kom veg. Hulle sal die stad inneem en afbrand.', 'AFRNLV'),
(28, 37, 9, '“Die Here sê: Moenie julleself bedrieg en sê: ‘Die Babiloniërs sal ons uitlos’ nie. Hulle sal nie!', 'AFRNLV'),
(28, 37, 10, 'Selfs al kry julle dit reg om die Babiloniese leër te verslaan sodat net ’n paar gewondes in hulle tente oorbly, sal dit niks help nie. Hulle sal uit hulle tente strompel en hierdie stad aan die brand kom steek.”', 'AFRNLV'),
(28, 37, 11, 'Nadat die Babiloniese leër teruggetrek het van Jerusalem af omdat die leër van die farao op pad was,', 'AFRNLV'),
(28, 37, 12, 'het Jeremia van Jerusalem af weggegaan na die grondgebied van Benjamin. Hy wou die eiendom wat hy gekoop het, gaan besigtig.', 'AFRNLV'),
(28, 37, 13, 'Maar toe hy by die Benjaminpoort wou uitgaan, het ’n kaptein van die wagte met die naam Jirija hom gearresteer en beskuldig: “Jy wil oorloop na die Babiloniërs toe!” Jirija was ’n seun van Selemja en ’n kleinseun van Gananja.', 'AFRNLV'),
(28, 37, 14, 'Jeremia het hom geantwoord en gesê: “Dit is nie die waarheid nie! Ek het geen planne om na die Babiloniërs oor te loop nie.” Maar Jirija wou nie na hom luister nie. Hy het Jeremia gearresteer en hom na die amptenare toe gebring.', 'AFRNLV'),
(28, 37, 15, 'Die amptenare was woedend vir Jeremia en het hom laat slaan. Daarna het hulle hom in die sekretaris Jonatan se huis laat opsluit. Hulle het sy huis in ’n tronk verander.', 'AFRNLV'),
(28, 37, 16, 'Jeremia is in ’n ondergrondse sel gesit waar hy ’n baie lang tyd gebly het.', 'AFRNLV'),
(28, 37, 17, 'Later het koning Sedekia Jeremia in die geheim na sy paleis laat kom. Die koning wou van hom weet: “Het jy enige boodskappe van die Here vir my?” Jeremia het hom geantwoord: “Ja, ek het! U sal in die mag van die koning van Babel beland.”', 'AFRNLV'),
(28, 37, 18, 'Toe vra Jeremia vir koning Sedekia: “Wat het ek verkeerd gedoen? Wat het ek aan u, u amptenare of aan die mense gedoen dat julle my in die tronk gegooi het?', 'AFRNLV'),
(28, 37, 19, 'Waar is julle profete nou wat geprofeteer het dat die koning van Babel nie teen julle of hierdie land sal optrek nie?', 'AFRNLV'),
(28, 37, 20, 'Meneer, ek smeek u: Luister asseblief na my nederige versoek! Moet my asseblief nie na Jonatan se huis terugstuur nie. Ek sal daar doodgaan.”', 'AFRNLV'),
(28, 37, 21, 'Koning Sedekia het opdrag gegee dat hulle Jeremia na die gedeelte van die paleis moes neem waar die wagte bly. Hulle moes ook elke dag vir Jeremia ’n brood gee wat van die bakkery af kom solank daar nog brood in die stad te kry was. So het Jeremia dan in die wagte se kwartiere gebly.', 'AFRNLV'),
(28, 38, 1, 'Sefatja seun van Mattan, Gedalja seun van Pasgur, Jukal seun van Selemja en Pasgur seun van Malkija het gehoor wat Jeremia vir die mense gesê het:', 'AFRNLV'),
(28, 38, 2, '“Die Here sê: ‘Mense wat in hierdie stad agterbly, sal as gevolg van die oorlog, hongersnood of siektes sterf. Maar as mense hulle aan die Babiloniërs oorgee, sal hulle met hulle lewe daarvan afkom.’', 'AFRNLV'),
(28, 38, 3, 'Ek, die Here sê verder: ‘Julle kan verseker weet dat hierdie stad in die mag van die koning van Babel sal val. Hy sal die stad inneem.’”', 'AFRNLV'),
(28, 38, 4, 'Die amptenare het vir die koning gesê: “Hierdie man moet doodgemaak word! Die dinge wat hy sê, breek die moed van die soldate wat nog in die stad oor is asook van die gewone mense. Hierdie man se bedoelings is nie goed nie. Hy is ’n verraaier.”', 'AFRNLV'),
(28, 38, 5, 'Koning Sedekia het toegegee en gesê: “Dit is reg so, hy is in julle hande. Ek sal niks doen om julle te keer nie.”', 'AFRNLV'),
(28, 38, 6, 'Hulle het Jeremia toe gevat en hom in die put van Malkija seun van die koning gegooi. Die put was in die gedeelte van die paleis waar die wagte gebly het. Hulle het toue gebruik om Jeremia te laat afsak. Daar was nie water onder in die put nie, net modder. Jeremia het in die modder weggesink.', 'AFRNLV'),
(28, 38, 7, '’n Baie belangrike amptenaar in die koning se paleis, Ebed-Melek die Etiopiër, het gehoor dat Jeremia in die put was. Die koning het toe in die Benjaminpoort gesit.', 'AFRNLV'),
(28, 38, 8, 'Ebed-Melek het van die paleis af na die koning gegaan en vir hom gesê:', 'AFRNLV'),
(28, 38, 9, '“Meneer die koning, hierdie mans het ’n verkeerde ding gedoen deur vir Jeremia in die put te gooi. Hy sal gou van honger doodgaan, want omtrent al die brood in die stad is op.”', 'AFRNLV'),
(28, 38, 10, 'Die koning het vir Ebed-Melek beveel: “Vat 30 mense saam met jou en trek Jeremia uit die put op voordat hy doodgaan.”', 'AFRNLV'),
(28, 38, 11, 'Ebed-Melek het toe die manne saam met hom geneem na ’n pakkamer onder die stoorkamer van die paleis. Hulle het lappe en ou klere daar gevind, wat hulle na die put toe geneem het. Hulle het dit met ’n tou na Jeremia toe laat afsak.', 'AFRNLV'),
(28, 38, 12, 'Ebed-Melek die Etiopiër het na Jeremia geroep en gesê: “Sit die lappe en ou klere onder jou arms sodat die toue jou nie seermaak nie.” Jeremia het toe so gemaak.', 'AFRNLV'),
(28, 38, 13, 'Hulle het Jeremia met die toue opgetrek en hom uit die put gehaal. Daarna het Jeremia weer in die paleis se gevangenis gebly.', 'AFRNLV'),
(28, 38, 14, 'Op ’n dag het koning Sedekia die profeet Jeremia laat haal. Hulle het mekaar by die derde ingang van die tempel ontmoet. Die koning het vir Jeremia gesê: “Ek wil jou ’n vraag vra. En moenie iets vir my wegsteek nie.”', 'AFRNLV'),
(28, 38, 15, 'Jeremia het Sedekia geantwoord: “As ek die waarheid praat, sal u my doodmaak. En as ek vir u raad gee, sal u in elk geval nie na my luister nie.”', 'AFRNLV'),
(28, 38, 16, 'Sedekia het toe in die geheim vir Jeremia gesweer: “So seker as die Here leef wat vir ons lewe gee, ek sal jou nie doodmaak nie. Ek sal jou ook nie oorlewer aan die mense wat jou dood wil sien nie.”', 'AFRNLV'),
(28, 38, 17, 'Jeremia het toe vir Sedekia gesê: “Die Here, die Almagtige, die God van Israel, sê: As u aan die offisiere van die Babiloniese koning oorgee, sal u en u familie bly lewe. Hulle sal dan ook nie die stad met vuur verbrand nie.', 'AFRNLV'),
(28, 38, 18, 'Maar as u weier om oor te gee aan die offisiere van die Babiloniese koning, sal u nie ontsnap nie! Die stad sal in die mag van die Babiloniërs val en hulle sal dit aan die brand steek.”', 'AFRNLV'),
(28, 38, 19, 'Hierop het koning Sedekia geantwoord: “Ek is bang die Babiloniërs lewer my uit aan die Judeërs wat reeds na die Babiloniërs toe oorgeloop het. En wat sal hulle dan aan my doen?”', 'AFRNLV'),
(28, 38, 20, 'Jeremia het geantwoord: “U sal nie aan hulle uitgelewer word nie. Wees gehoorsaam aan die Here en doen wat ek sê. Dit sal dan met u goed gaan en hulle sal u lewe spaar.', 'AFRNLV'),
(28, 38, 21, 'Die Here het my gewys wat sal gebeur as u weier om oor te gee:', 'AFRNLV'),
(28, 38, 22, 'Hulle sal al die vroue wat in die paleis van die koning van Juda agtergebly het, vir die offisiere van die Babiloniese koning gee. En hulle sal u dan spot: “‘U sogenaamde vriende het u in die steek gelaat! Hulle het u mislei. Noudat u voete in die modder gesink het, waar is u vriende nou?’', 'AFRNLV'),
(28, 38, 23, '“Hulle sal al u vroue en kinders na die Babiloniërs toe uitlei. U sal self ook nie ontsnap nie. Die koning van Babel sal u vang en die stad afbrand.”', 'AFRNLV'),
(28, 38, 24, 'Sedekia sê toe vir Jeremia: “Jy moet niemand vertel wat jy vir my gesê het nie. Doen jy dit, is jy dood!', 'AFRNLV'),
(28, 38, 25, 'My amptenare kan daarvan te hore kom dat ek met jou gepraat het. Hulle sal sê: ‘Ons wil weet waaroor jy en die koning gepraat het. Wat het jy vir hom gesê? Jy moet niks vir ons wegsteek nie! As jy ons nie wil vertel nie, sal ons jou doodmaak.’', 'AFRNLV'),
(28, 38, 26, 'As dit so gebeur, sê vir hulle jy het my kom smeek om jou nie na die tronk by Jonatan se huis terug te stuur nie. Sê jy is bang jy gaan daar dood.”', 'AFRNLV'),
(28, 38, 27, 'Die amptenare het toe ook na Jeremia toe gekom. Hulle wou weet hoekom die koning hom laat kom het. Maar Jeremia het geantwoord soos die koning hom beveel het om te sê. Hulle is by hom weg sonder om die waarheid uit te vind. Niemand het gehoor wat tussen die koning en Jeremia gesê is nie.', 'AFRNLV'),
(28, 38, 28, 'Jeremia het in die wagkwartiere van die paleis gebly tot Jerusalem die dag ingeneem is.', 'AFRNLV'),
(28, 39, 1, 'In Januarie van die negende jaar wat Sedekia koning van Juda was, het koning Nebukadnesar en sy leër teruggekom en Jerusalem beleër.', 'AFRNLV'),
(28, 39, 2, 'Twee en ’n half jaar later, op 18 Julie, het hulle dit reggekry om ’n gat in die stadsmuur te breek.', 'AFRNLV'),
(28, 39, 3, 'Al die offisiere van die koning van Babel het in die stad ingekom en by die Middelhek gaan sit. Onder hulle was Nergal-Sareser van Sinmagir en Nebu-Sarsekim, ’n hoofoffisier, verder ook Nergal-Sareser, die koning se adviseur en baie ander.', 'AFRNLV'),
(28, 39, 4, 'Toe koning Sedekia en sy soldate die Babiloniërs by die stadsingang sien, het hulle gevlug toe dit donker was. Hulle het deur die koning se tuin gegaan en by die hek tussen die twee mure uit die stad gegaan. Van daar het hulle in die rigting van die Jordaanvallei gegaan.', 'AFRNLV'),
(28, 39, 5, 'Maar die Babiloniërs het hom agtervolg en koning Sedekia op die vlaktes by Jerigo ingehaal. Hulle het hom gevang en hom na Nebukadnesar, koning van Babel, toe gebring. Nebukadnesar was in Ribla in die Hamatgebied. Daar het hy vir Sedekia gesê hoe hy hom gaan straf.', 'AFRNLV'),
(28, 39, 6, 'Daar in Ribla het die koning van Babel Sedekia se seuns voor sy oë doodgemaak. Hy het ook die leiers van Juda daar doodgemaak.', 'AFRNLV'),
(28, 39, 7, 'Daarna het hy Sedekia se oë uitgesteek. Hy het hom met kettings geboei en hom na Babel weggevoer.', 'AFRNLV'),
(28, 39, 8, 'Die Babiloniërs het toe die paleis en die mense se huise afgebrand. Hulle het ook die stadsmure afgebreek.', 'AFRNLV'),
(28, 39, 9, 'Nebusaradan was die bevelvoerder van die koning van Babel se persoonlike wagte. Hy het die mense wat in die stad oorgebly het, die res van die mense van Juda en dié wat reeds na die Babiloniërs oorgeloop het, na Babel toe weggevoer.', 'AFRNLV'),
(28, 39, 10, 'Maar Nebusaradan het van die armste mense in Juda agtergelaat. Hy het by dié geleentheid vir hulle wingerde en landerye gegee.', 'AFRNLV'),
(28, 39, 11, 'Koning Nebukadnesar van Babel het aan Nebusaradan, bevelvoerder van die koninklike lyfwag, opdragte oor Jeremia gegee. Hy het gesê:', 'AFRNLV'),
(28, 39, 12, '“Kyk goed na Jeremia en sorg dat hy niks oorkom nie. As hy iets vra, gee dit vir hom.”', 'AFRNLV'),
(28, 39, 13, 'Nebusaradan, bevelvoerder van die koninklike lyfwag, het die senior offisier Nebusasban en Nergal-Sareser, die koning se adviseur, en ook nog ander offisiere gestuur.', 'AFRNLV'),
(28, 39, 14, 'Hulle moes Jeremia uit die tronk haal. Hulle het hom in die sorg van Gedalja seun van Agikam, kleinseun van Safan, geplaas. Hy het Jeremia na sy huis toe gevat. So kon Jeremia weer tussen sy mense bly.', 'AFRNLV'),
(28, 39, 15, 'Terwyl Jeremia nog in die tronk was, het die Here vir hom ’n boodskap gegee. Hy het gesê:', 'AFRNLV'),
(28, 39, 16, '“Sê vir Ebed-Melek die Etiopiër die Here, die Almagtige, die God van Israel, sê: ‘Ek gaan alles aan Jerusalem doen wat Ek gedreig het om te doen. Vir die stad wag daar nie goeie nie, maar slegte dinge. As die tyd kom, sal jy dit sien gebeur.', 'AFRNLV'),
(28, 39, 17, 'Dan sal Ek jou red, sê die Here. Jy sal nie oorgelewer word in die mag van dié mense vir wie jy so bang is nie.', 'AFRNLV'),
(28, 39, 18, 'Omdat jy My vertrou, sal Ek jou lewe spaar. Jy sal nie in die oorlog sterf nie, Ek sal sorg dat jy veilig is. Dit is wat Ek, die Here, sê sal gebeur!’”', 'AFRNLV'),
(28, 40, 1, 'Die Here het weer vir Jeremia ’n boodskap gegee nadat Nebusaradan, hoof van die koning se lyfwagte, hom by Rama vrygelaat het. Hy het Jeremia gekry waar hy geboei gesit het tussen ’n groep gevangenes van Jerusalem en Juda wat in ballingskap op pad was na Babel.', 'AFRNLV'),
(28, 40, 2, 'Die hoof van die lyfwagte het Jeremia na hom toe laat kom en gesê: “Die Here jou God het bepaal dat onheil hierdie plek sal tref.', 'AFRNLV'),
(28, 40, 3, 'Dit is presies wat nou gebeur. Die rede hiervoor is omdat hulle teen die Here gesondig het en Hom nie gehoorsaam het nie.', 'AFRNLV'),
(28, 40, 4, 'Ek gaan nou jou boeie afhaal en dan is jy vry. Jy is welkom om saam met my na Babel toe te gaan. Ek sal goed vir jou sorg. Maar as jy verkies om hier in Jerusalem te bly, is dit ook goed. Jy is nou vry om te gaan net waar jy wil in die land.', 'AFRNLV'),
(28, 40, 5, 'As jy kies om te bly, gaan dan na Gedalja seun van Agikam, die kleinseun van Safan. Hy is deur die koning van Babel as goewerneur van die dorpe in Juda aangestel. Jy kan daar by hom bly tussen die mense oor wie hy aangestel is. Maar dit is jou keuse, jy kan gaan net waar jy wil.” Nebusaradan het toe vir Jeremia kos en geld gegee. Daarna het hy hom laat gaan.', 'AFRNLV'),
(28, 40, 6, 'Jeremia het toe na Gedalja in Mispa gegaan. Hy het saam met hom tussen die paar mense van Juda wat in die land agtergebly het, gaan bly.', 'AFRNLV'),
(28, 40, 7, 'Daar was nog offisiere en soldate van Juda wat in die plattelandse gebiede agtergebly het. Hulle het gehoor dat die koning van Babel vir Gedalja seun van Agikam as goewerneur van Juda aangestel het. Hy moes toesig hou oor die mans, vroue en kinders, die arm mense wat nie uit Juda na Babel weggevoer is nie.', 'AFRNLV'),
(28, 40, 8, 'Hulle het na Gedalja toe gekom waar hy in Mispa was. Hulle was Ismael seun van Netanja, Joganan en Jonatan, seuns van Kareag, Seraja seun van Tangumet, die seuns van Efai uit Netofa en Jaäsanja uit Maäka.', 'AFRNLV'),
(28, 40, 9, 'Gedalja seun van Agikam, kleinseun van Safan, het die offisiere en hulle manskappe verseker: “Julle hoef nie bang te wees om die Babiloniërs te dien nie. Bly hier in die land en dien die koning van Babel, en dit sal goed gaan met julle.', 'AFRNLV'),
(28, 40, 10, 'Ek sal hier in Mispa bly en namens julle met die Babiloniërs wat ons kom besoek, onderhandel. Bly in die dorpe wat julle oorgeneem het en oes julle druiwe, vrugte en olywe en stoor dit in houers.”', 'AFRNLV'),
(28, 40, 11, 'Die Judeërs wat in Moab, Ammon en Edom en ook in ander buurlande was, het gehoor dat die koning van Babel ’n groep mense in Juda agtergelaat het. Toe hulle verder ook gehoor het dat hy Gedalja as goewerneur van Juda aangestel het,', 'AFRNLV'),
(28, 40, 12, 'het hulle uit al die plekke waarheen hulle gevlug het, na die land Juda teruggekeer. Hulle het eers na Gedalja in Mispa gegaan. Daarna het hulle ’n groot oes van druiwe en somervrugte begin insamel.', 'AFRNLV'),
(28, 40, 13, 'Kort hierna het Joganan seun van Kareag en die ander offisiere van die manskappe in die platteland na Gedalja in Mispa gekom.', 'AFRNLV'),
(28, 40, 14, 'Hulle het vir hom gesê: “Weet u dat die Ammonitiese koning Baälis vir Ismael seun van Netanja gestuur het om u te vermoor?” Maar Gedalja wou hulle nie glo nie.', 'AFRNLV'),
(28, 40, 15, 'Kort hierna het Joganan in die geheim met Gedalja in Mispa gaan praat. Hy het aangebied om Ismael dood te maak sonder dat iemand daarvan sal weet. Hy het gesê: “Hoekom sal ons hom toelaat om u te vermoor? As dit gebeur, sal al die Judeërs wat teruggekom het, net weer uitmekaargedryf word en die groep mense wat in Juda agtergebly het, sal tot niet gaan.”', 'AFRNLV'),
(28, 40, 16, 'Maar Gedalja het vir Joganan gesê: “Jy mag Ismael nie gaan vermoor nie. Wat jy oor hom sê, is nie die waarheid nie.”', 'AFRNLV'),
(28, 41, 1, 'In die middel van herfs daardie jaar het Ismael en tien van sy mense by Gedalja in Mispa aangekom. Ismael was die seun van Netanja en die kleinseun van Elisama. Hy was van koninklike afkoms en een van die koning se offisiere. Terwyl hulle in Mispa saam met Gedalja geëet het,', 'AFRNLV'),
(28, 41, 2, 'het Ismael en sy manskappe opgespring en Gedalja met ’n swaard doodgesteek. Die koning van Babel het Gedalja seun van Agikam, kleinseun van Safan, as goewerneur oor die land aangestel.', 'AFRNLV'),
(28, 41, 3, 'Ismael het al die Jode wat daar by Gedalja in Mispa was, doodgemaak. Hy het ook die Babiloniese soldate wat by Gedalja was, vermoor.', 'AFRNLV'),
(28, 41, 4, 'Die volgende dag, nog voordat iemand iets van Gedalja se moord gehoor het,', 'AFRNLV'),
(28, 41, 5, 'het 80 mans uit Sigem, Silo en Samaria aangekom. Hulle baarde was afgeskeer, hulle klere in repies geskeur en hulle het hulleself gesny soos hulle gerou het. Hulle was op pad na die tempel toe om vir die Here graanoffers te bring en ook wierook te brand.', 'AFRNLV'),
(28, 41, 6, 'Ismael het uit Mispa gegaan om hulle te ontmoet terwyl hy droewig gehuil het. Toe hy by hulle kom, sê hy: “Kom kyk wat het met Gedalja seun van Agikam gebeur!”', 'AFRNLV'),
(28, 41, 7, 'Toe hulle in die middel van die stad aankom, het Ismael en die manne saam met hom 70 van die 80 doodgemaak. Hulle het die lyke in ’n put gegooi.', 'AFRNLV'),
(28, 41, 8, 'Die tien wat oorgebly het, het Ismael gesmeek om hulle nie dood te maak nie. Hulle het belowe dat hulle vir hom die koring, gars, olie en heuning sou gee wat hulle in die veld versteek het. Hy het hulle toe nie doodgemaak nie.', 'AFRNLV'),
(28, 41, 9, 'Koning Asa het Mispa destyds versterk om homself teen koning Baesa van Israel te beskerm. Hy het toe ’n groot put gegrawe om water op te vang. Ismael seun van Netanja het al die lyke van die mense wat hy by Gedalja vermoor het, in hierdie put gegooi. Die put was vol lyke.', 'AFRNLV'),
(28, 41, 10, 'Ismael het ook die res van die mense in Mispa gevang. Onder hulle was die koning se dogters. Nebusaradan, hoof van die koninklike lyfwag, het al hierdie mense onder die sorg van Gedalja in Mispa gelaat. Ismael het hulle saam met hom gevat en in die rigting van die Ammoniete begin trek.', 'AFRNLV'),
(28, 41, 11, 'Maar Joganan seun van Kareag en die groep soldate wat saam met hom was, het gehoor van die gruwels wat Ismael gedoen het.', 'AFRNLV'),
(28, 41, 12, 'Hulle het toe al die mans saam met hulle geneem om teen Ismael te veg. Hulle het hom by die groot dam naby Gibeon aangetref.', 'AFRNLV'),
(28, 41, 13, 'Toe die mense wat Ismael gevang het Joganan en sy offisiere sien, was hulle baie bly.', 'AFRNLV'),
(28, 41, 14, 'Al die mense wat Ismael in Mispa gevange geneem het, het ontsnap en na Joganan toe oorgeloop.', 'AFRNLV'),
(28, 41, 15, 'Intussen het Ismael en agt van sy volgelinge Joganan ontglip en na die Ammoniete gevlug.', 'AFRNLV'),
(28, 41, 16, 'Joganan en sy offisiere het al die mense weggelei wat hulle uit Ismael se hande gered het. Hierdie was mense wat in Mispa oorleef het nadat Ismael Gedalja seun van Agikam doodgemaak het. Onder hulle was soldate, vroue, kinders en paleisamptenare wat hy uit Gibeon saamgebring het.', 'AFRNLV'),
(28, 41, 17, 'Hulle het vertrek en by Gerut-Kimham naby Betlehem oorgebly. Van daar sou hulle na Egipte toe gaan.', 'AFRNLV'),
(28, 41, 18, 'Hulle was bang vir wat die Babiloniërs sou doen omdat Ismael Gedalja vermoor het. Dit was dan juis die Babiloniese koning wat vir Gedalja as goewerneur van Juda aangestel het.', 'AFRNLV'),
(28, 42, 1, 'Al die weermagoffisiere, ook Joganan seun van Kareag en Asarja seun van Hosaja, asook nog mense uit elke vlak van die samelewing het gekom', 'AFRNLV'),
(28, 42, 2, 'en vir die profeet Jeremia gesê: “Bid ernstig en tree vir ons in by die Here jou God. Soos jy kan sien, is ons maar net ’n klein groepie mense wat oor is van die volk wat ons eers was.', 'AFRNLV'),
(28, 42, 3, 'Vra die Here jou God wat ons moet doen en waarheen ons moet gaan.”', 'AFRNLV'),
(28, 42, 4, 'Hierop het Jeremia gereageer en gesê: “Goed, ek hoor wat julle wil hê. Ek sal tot die Here julle God bid, soos julle versoek. Ek sal dan vir julle sê presies wat sy antwoord is. Ek sal niks vir julle wegsteek nie.”', 'AFRNLV'),
(28, 42, 5, 'Hulle het vir Jeremia gesê: “Mag die Here ’n betroubare getuie teen ons wees as ons weier om te doen wat die Here u God u gestuur het om aan ons oor te dra.', 'AFRNLV'),
(28, 42, 6, 'Of dit nou goed of sleg is, ons sal die Here ons God gehoorsaam. Ons het jou na Hom gestuur om raad te vra. Dit sal met ons goed gaan as ons Hom gehoorsaam en doen wat Hy sê.”', 'AFRNLV'),
(28, 42, 7, 'Na tien dae het die Here vir Jeremia ’n antwoord gegee.', 'AFRNLV'),
(28, 42, 8, 'Jeremia het Joganan seun van Kareag, die weermagoffisiere en ook die gewone mense uit alle vlakke van die samelewing laat roep.', 'AFRNLV'),
(28, 42, 9, 'Hy het vir hulle gesê: “Julle het my na die Here, die God van Israel gestuur om julle versoek voor Hom te stel. Die Here sê:', 'AFRNLV'),
(28, 42, 10, '‘Bly hier in die land. As julle dit doen, sal Ek julle opbou en nie afbreek nie. Ek sal julle plant en nie ontwortel nie. Ek is jammer oor al die ellende wat Ek julle moes aandoen.', 'AFRNLV'),
(28, 42, 11, 'Moenie langer vir die koning van Babel bang wees nie, sê die Here. Ek sal julle nie in die steek laat nie. Ek is by julle teenwoordig. Ek sal julle van sy oorheersing vrymaak.', 'AFRNLV'),
(28, 42, 12, 'Ek sal meegevoel hê met julle sodat hy ook meegevoel met julle sal hê. Dan sal hy julle in julle land laat bly.’', 'AFRNLV'),
(28, 42, 13, '“Maar julle sal aan die Here julle God ongehoorsaam wees as julle sê: ‘Ons wil nie in hierdie land bly nie.', 'AFRNLV'),
(28, 42, 14, 'Nee, ons wil in Egipte gaan bly! Daar sal ons vry wees van oorlog en die geluid van die ramshoring wat mense oproep vir oorlog of hongersnood aankondig.’', 'AFRNLV'),
(28, 42, 15, '“Luister dan gerus na wat die Here sê oor die mense wat in Juda oorgebly het. “Die Here, die Almagtige, die God van Israel, sê: ‘As julle volhou om na Egipte te gaan en daar te gaan woon,', 'AFRNLV'),
(28, 42, 16, 'sal die oorloë wat julle vrees julle daar in Egipte tref. En die hongersnood waarvoor julle bang is, sal julle agtervolg. En uiteindelik sal julle in Egipte doodgaan.', 'AFRNLV'),
(28, 42, 17, '“Dit is wat vir elkeen van julle wag as julle aandring om in Egipte te gaan bly. Julle sal daar in die oorlog sterf of van honger omkom of ’n siekte-epidemie sal julle tref. Niemand van julle sal ontvlug of die rampe oorleef wat Ek oor julle sal bring nie.’', 'AFRNLV'),
(28, 42, 18, '“Die Here, die Almagtige, die God van Israel, sê: ‘Net soos Ek my woede en my toorn op die inwoners van Jerusalem uitgestort het, net so sal Ek maak met elke persoon wat na Egipte toe gaan. Julle sal ’n vloek wees, iets afgrysliks. Hulle sal met julle spot en julle naam gebruik om ander mee te vloek. En julle sal julle eie land nooit weer sien nie.’', 'AFRNLV'),
(28, 42, 19, '“Die Here sê vir julle wat in Juda oorgebly het: Moenie na Egipte toe gaan nie! Onthou hierdie waarskuwing wat Ek vandag vir julle gee.', 'AFRNLV'),
(28, 42, 20, '“Julle het ’n fatale fout gemaak toe julle my gestuur het om tot die Here julle God te bid en te sê: ‘Sê net vir ons wat die Here sê en ons sal dit doen.’', 'AFRNLV'),
(28, 42, 21, 'Vandag het ek presies vir julle gesê wat Hy sê, maar julle sal nie gehoorsaam wees nie, nes julle nog nooit gedoen het wat die Here julle God gesê het nie.', 'AFRNLV'),
(28, 42, 22, 'Julle hou mos aan dat julle in Egipte wil gaan woon. Julle kan verseker wees dat julle daar in oorlog, of van honger, of van siekte sal doodgaan.”', 'AFRNLV'),
(28, 43, 1, 'Toe Jeremia klaar die hele boodskap van die Here hulle God aan al die mense gegee het,', 'AFRNLV'),
(28, 43, 2, 'het Asarja die seun van Hosaja en Joganan seun van Kareag en al die arrogante mans by hulle vir Jeremia gesê: “Jy lieg! Die Here ons God het jou nie gestuur om vir ons te sê ons mag nie in Egipte gaan woon nie!', 'AFRNLV'),
(28, 43, 3, 'Dit is Baruk seun van Nerija wat jou teen ons opgesteek het sodat ons in die mag van die Babiloniërs kan beland. Hulle sal ons doodmaak of in ballingskap na Babel toe neem.”', 'AFRNLV'),
(28, 43, 4, 'Joganan en al die weermagoffisiere en ook die gewone mense wou nie die Here se opdrag gehoorsaam om in Juda te bly nie.', 'AFRNLV'),
(28, 43, 5, 'Joganan en die offisiere het toe al die mense van Juda wat oorgebly het nadat hulle teruggekeer het uit die lande waarheen hulle gevlug het, saam met hulle geneem.', 'AFRNLV'),
(28, 43, 6, 'Onder die groep mense was mans, vroue, kinders en ook koning Sedekia se dogters asook al die mense wat Nebusaradan, hoof van die koninklike lyfwag, onder die sorg van Gedalja seun van Agikam, kleinseun van Safan gelaat het, asook van Jeremia en Baruk seun van Nerija.', 'AFRNLV'),
(28, 43, 7, 'Die mense het hulle nie gesteur aan wat die Here gesê het nie en Egipte toe gegaan. Hulle het tot by die stad Tagpanges gegaan.', 'AFRNLV'),
(28, 43, 8, 'By Tagpanges het die Here weer vir Jeremia ’n boodskap gegee. Hy het gesê:', 'AFRNLV'),
(28, 43, 9, '“Gaan na die ingang van die farao se paleis in Tagpanges. Vat ’n paar groot klippe en druk hulle in die klei wat tussen die stene van die plaveisel is. Doen dit waar die mense van Juda jou kan sien.', 'AFRNLV'),
(28, 43, 10, 'Sê vir die mense van Juda die Here, die Almagtige, die God van Israel, sê: ‘Julle kan julle maar klaarmaak. Ek gaan my kneg Nebukadnesar, die koning van Babel, hier na Egipte toe laat kom. Ek sal sy troon neersit op hierdie klippe wat Ek weggesteek het. Hy sal sy koninklike tent bo-oor dit opslaan.', 'AFRNLV'),
(28, 43, 11, 'Nebukadnesar sal kom en Egipte aanval. Wie bestem is om dood te gaan, sal doodgaan. Wie in ballingskap moet gaan, sal gaan. En wie deur geweld moet sterf, sal so sterf.', 'AFRNLV'),
(28, 43, 12, 'Hy sal die tempels van die Egiptiese gode aan die brand steek en die afgode met vuur verbrand of as buit wegvat. Hy sal Egipte skoonmaak soos ’n herder van insekte in sy klere ontslae raak. Daarna sal hy rustig daarvandaan weggaan.', 'AFRNLV'),
(28, 43, 13, 'Hy sal die pilare voor die tempel van die son in Egipte afbreek en die tempels van die Egiptiese gode afbrand.’”', 'AFRNLV'),
(28, 44, 1, 'Jeremia het ’n boodskap ontvang oor die Judeërs wat in Egipte gewoon het. Hulle was in Migdol, Tagpanges, Memfis en in die Patrosstreek.', 'AFRNLV'),
(28, 44, 2, '“Die Here, die Almagtige, die God van Israel, sê: Julle het al die rampe gesien waarmee Ek Jerusalem en die dorpe van Juda getref het. Hulle lê nou verwoes; niemand woon meer daar nie.', 'AFRNLV'),
(28, 44, 3, 'Al die slegte dinge wat hulle gedoen het, het My baie kwaad gemaak. Hulle het ander gode aanbid en vir hulle wierook gebrand. En dit nog vir gode wat nie hulle of hulle voorouers ooit geken het nie!', 'AFRNLV'),
(28, 44, 4, '“Hoeveel keer het Ek nie my diensknegte — die profete — gestuur om hulle te smeek en te sê: Moenie hierdie afskuwelike dinge doen wat Ek so haat nie.', 'AFRNLV'),
(28, 44, 5, 'Maar hulle wou nie luister of gehoor gee en ophou om verkeerd te doen nie. Hulle het net aangehou om wierook vir ander gode te brand.', 'AFRNLV'),
(28, 44, 6, 'Daarom het my woede oorgeborrel en gevlam teen die dorpe van Juda en die strate van Jerusalem. Nou is hierdie plekke net verlate bouvalle.', 'AFRNLV'),
(28, 44, 7, '“En nou vra die Here, die Almagtige, die God van Israel, vir julle: Hoekom bring julle so ’n groot onheil oor julleself? Nie een van julle sal oorleef nie, nie enige man, vrou, kind of suigeling wat van Juda af kom nie. Niemand sal oorbly nie.', 'AFRNLV'),
(28, 44, 8, 'Hoekom maak julle My kwaad met afgode wat julle self gemaak het? En dan brand julle ook nog wierook vir ander gode, hier in Egipte waar julle kom woon het! In die proses vernietig julle julleself. Die volke van die wêreld sien julle as ’n vloek of spot met julle.', 'AFRNLV'),
(28, 44, 9, 'Het julle al klaar die kwaad vergeet wat julle voorouers gedoen het? Het julle vergeet van die slegte dinge wat die konings van Juda en hulle vroue gedoen het? En wat van die verkeerde goed wat julle en julle vroue in Juda en Jerusalem gedoen het?', 'AFRNLV'),
(28, 44, 10, 'Tot vandag toe het hulle nie gewys dat hulle daaroor spyt of bang is nie. Niemand steur hulle ook aan my voorskrifte en hoe Ek dinge gedoen wil hê nie. Ek het dit vir julle en julle voorouers gegee om te doen, maar hulle het nie.', 'AFRNLV'),
(28, 44, 11, '“Daarom sê die Here, die Almagtige, die God van Israel: Ek het besluit om julle almal te vernietig! Ek gaan van die hele Juda ontslae raak.', 'AFRNLV'),
(28, 44, 12, 'Ek sal die groep mense wat in Juda oorgebly het, maar aandring om in Egipte te woon, uitwis. Hulle sal in Egipte sterf, deur oorloë of van hongersnood. Almal, klein en groot, sal sterf. Dit sal mense met afgryse vervul. Die volke van die wêreld sal julle as ’n vloek beskou en met julle spot.', 'AFRNLV'),
(28, 44, 13, 'Ek sal hulle in Egipte straf net soos Ek hulle in Jerusalem gestraf het, deur oorloë, hongersnood en siektes.', 'AFRNLV'),
(28, 44, 14, 'Sommige van die mense wat in Juda oorgebly het en in Egipte kom woon het, het gehoop om weer na Juda terug te keer en daar te leef. Niemand sal weer daar gaan woon nie, behalwe ’n paar wat sal ontsnap.”', 'AFRNLV'),
(28, 44, 15, '’n Groot groep van die Judeërs wat in Patros in Egipte gewoon het, was bymekaar. Die groep het bestaan uit mans wat geweet het dat hulle vroue wierook vir ander gode gebrand het, en die vroue wat daar rondgestaan het. Hulle almal het Jeremia geantwoord en gesê:', 'AFRNLV'),
(28, 44, 16, '“Ons sal nie luister na die boodskap wat jy sê van die Here af kom nie!', 'AFRNLV'),
(28, 44, 17, 'Ons sal doen wat ons wil. Ons sal wierook brand vir die koningin van die hemel en drank uitgiet om haar te vereer. Ons het dit nog altyd gedoen en ook ons voorouers voor ons. Ons konings en ons leiers het dit ook gedoen. Ons almal het dit gedoen in die dorpe van Juda en in die strate van Jerusalem. En toe het ons volop kos gehad, dit het eintlik sommer baie goed gegaan met ons! Ons het nie probleme gehad nie!', 'AFRNLV'),
(28, 44, 18, 'Maar vandat ons opgehou het om wierook vir die koningin van die hemel te brand en drank uit te gooi, het ons alles verloor. Ons het in oorloë en van honger doodgegaan.”', 'AFRNLV'),
(28, 44, 19, 'Die vroue het bygevoeg: “Dit is so, ons het wierook vir die koningin van die hemel gebrand en drank ter wille van haar uitgegooi as ’n offer. Ons het selfs koekies gebak wat haar vorm het. Maar dink jy ons het dit gedoen sonder die medewete en hulp van ons mans?”', 'AFRNLV'),
(28, 44, 20, 'Nadat hulle Jeremia geantwoord het, het hy aan al die mans en die vroue gesê:', 'AFRNLV'),
(28, 44, 21, '“Dink julle die Here het nie geweet wat julle en julle voorouers in die dorpe van Juda en in die strate van Jerusalem gedoen het nie? Natuurlik het Hy geweet dat julle en julle voorouers, julle konings en leiers en al die ander mense wierook vir die afgode gebrand het.', 'AFRNLV'),
(28, 44, 22, 'Die Here kon dit nie langer verduur dat julle hierdie slegte en ver-werplike dinge doen nie; daarom het Hy julle soos ’n vloekwoord gemaak. Dit is ook hoekom julle land vandag ’n bouval is. Dit is ’n verlate plek, sonder enige mense wat daarin woon.', 'AFRNLV'),
(28, 44, 23, 'Die Here bring hierdie onheil oor julle omdat julle wierook gebrand het. Julle het ook teen die Here gesondig deur aan Hom ongehoorsaam te wees. Hy het vir julle sekere reëls en riglyne gegee waarvolgens julle moes lewe, maar julle het julle nie daaraan gesteur nie.”', 'AFRNLV'),
(28, 44, 24, 'Jeremia het vir al die mense, die vroue ingesluit, gesê: “Luister na die boodskap van die Here, julle wat in Egipte woon.', 'AFRNLV'),
(28, 44, 25, 'Die Here, die Almagtige, die God van Israel, sê: Julle en julle vroue het mos gesê dat julle nooit sal ophou om die godin van die hemel te vereer nie. Dit is duidelik uit alles wat julle sê en doen. Hou by julle beloftes aan haar en doen wat julle gesê het julle gaan doen!', 'AFRNLV'),
(28, 44, 26, '“Ek sê weer, luister na die Here se boodskap vir al die Judeërs wat in Egipte woon. Hy sê: ‘Ek het ’n eed afgelê en Ek is so ernstig daaroor dat Ek my Naam en reputasie op die spel plaas. Die mense van Juda wat in Egipte woon, sal my Naam nooit weer gebruik nie. Julle mag nie my Naam gebruik as julle ’n eed neem om krag aan julle woorde te verleen nie. Julle mag nooit weer sê: So waar as die oppermagtige Here lewe nie!', 'AFRNLV'),
(28, 44, 27, 'Ek sal sorg dat dit met julle sleg gaan. Niks goeds gaan met julle gebeur nie; oorloë en hongersnood sal julle tref. Dit sal aanhou totdat niemand van julle meer in Egipte oor is nie.', 'AFRNLV'),
(28, 44, 28, 'Net ’n baie klein klompie sal die dood vryspring en uit Egipte na Juda terugkeer. Die groepie Judeërs wat na Egipte gevlug het, sal uitvind wie die waarheid gepraat het en wie nie.', 'AFRNLV'),
(28, 44, 29, '“‘Die bewys daarvan sal wees dat alles wat Ek gedreig het om te doen, met julle sal gebeur. Ja, Ek sal julle hier in Egipte straf.', 'AFRNLV'),
(28, 44, 30, 'Ek gee farao Hofra, koning van Egipte, oor aan sy vyande wat hom wil doodmaak, nes Ek koning Sedekia van Juda oorgegee het aan koning Nebukadnesar van Babel, wat hom wou doodmaak.’ Dit is wat die Here sê!”', 'AFRNLV'),
(28, 45, 1, 'Jeremia het ’n boodskap vir Baruk seun van Nerija gegee. Dit was in die vierde jaar wat Jojakim seun van Josia koning van Juda was. Dit was net nadat Baruk alles neergeskryf het wat Jeremia vir hom dikteer het. Hy het gesê:', 'AFRNLV'),
(28, 45, 2, '“Baruk, die Here, die God van Israel, sê:', 'AFRNLV'),
(28, 45, 3, 'Jy het gesê: ‘Dit is klaarpraat met my! Ek kry alreeds so swaar en dan maak die Here my pyn net nog meer. Ek is al so moeg van my eie gesug, ek kan net nie rus vind nie.’', 'AFRNLV'),
(28, 45, 4, '“Sê vir hom die Here sê: Ek is nou besig om hierdie volk af te breek wat Ek opgebou het. Wat Ek geplant het, gaan Ek ontwortel. So sal dit oor die hele land gebeur.', 'AFRNLV'),
(28, 45, 5, 'Het jy die ambisie om ver in die lewe te kom? Moet dit liewer nie hê nie! Ek bring onheil oor alle mense, sê die Here. Maar Ek sal jou lewe bewaar, waar jy ook al gaan.”', 'AFRNLV'),
(28, 46, 1, 'Die Here het vir die profeet Jeremia boodskappe oor die nasies gegee.', 'AFRNLV'),
(28, 46, 2, 'Hy het die boodskap oor Egipte ontvang in die vierde jaar wat Jojakim seun van Josia koning van Juda was. Dit gaan oor die Egiptiese koning, farao Neko, en sy leër. Koning Nebukadnesar van Babel het hom en sy leër by Karkemis langs die Eufraatrivier verslaan:', 'AFRNLV'),
(28, 46, 3, '“Kry julle wapens gereed, ruk op vir die geveg!', 'AFRNLV'),
(28, 46, 4, 'Saal die perde op, bestyg hulle, ruiters! Neem julle posisies in, sit julle helms op. Maak julle spiese blink, trek julle wapenrusting aan!', 'AFRNLV'),
(28, 46, 5, 'Maar wat sien Ek? Die Egiptiese leër is verskrik, hulle het teruggedraai. Hulle beste vegters is verslaan en kies die hasepad sonder om eers terug te kyk. Hulle word van alle kante bedreig, sê die Here.', 'AFRNLV'),
(28, 46, 6, 'Selfs nie die vinnigstes kan wegkom nie. Die sterkste soldate kan nie ontsnap nie. Aan die noordekant, by die walle van die Eufraatrivier, struikel hulle en val.', 'AFRNLV'),
(28, 46, 7, '“Wie is dit wat sy walle oorstroom soos die water van die Nyl, soos riviere bruisende water?', 'AFRNLV'),
(28, 46, 8, 'Dit is die Egiptiese leër. Hy spog dat hy sy walle oorstroom, soos die water van die Nyl, soos riviere bruisende waters. Hulle sê: ‘Ons sal optrek en die aarde bedek. Ons sal stede en hulle inwoners saam verwoes.’', 'AFRNLV'),
(28, 46, 9, 'Laat die perde optrek en die strydwaens opruk! Laat die vegters uittrek, die mense uit Etiopië en Libië, vaardig met skilde, en die mense uit Lidia, bedrewe met die boog.', 'AFRNLV'),
(28, 46, 10, 'Hierdie is die Dag van die oppermagtige Here, die Almagtige. Dit is ’n dag van vergelding, om jou te wreek op jou vyande. Die swaard sal doodmaak totdat dit genoeg het, versadig is van julle bloed! Dit is ’n offer vir die oppermagtige Here, die Almagtige, in die noordelike gebied, langs die Eufraatrivier.', 'AFRNLV'),
(28, 46, 11, '“Egipte, jy is soos ’n jong meisie. Gaan na Gilead en kry salf! Dit is eintlik tevergeefs, want daar is geen medisyne wat jou kan genees nie.', 'AFRNLV'),
(28, 46, 12, 'Die nasies het gehoor van jou skande. Jou uitroepe vul die aarde. Soldate val oor mekaar, hulle slaan saam neer.”', 'AFRNLV'),
(28, 46, 13, 'Die Here het weer vir die profeet Jeremia ’n boodskap gegee. Dit gaan oor koning Nebukadnesar se planne om Egipte aan te val.', 'AFRNLV'),
(28, 46, 14, '“Kondig dit aan in Egipte! Maak dit bekend in Migdol. Maak dit bekend in Memfis en Tagpanges! Sê: Maak julle reg, wees voorbereid, want die geweld van oorlog sal almal om julle tref.', 'AFRNLV'),
(28, 46, 15, 'Waarom het jou soldate gevlug? Hulle kan nie staan voor die Here wat hulle weggedryf het nie.', 'AFRNLV'),
(28, 46, 16, 'Hulle struikel en val oor mekaar en sê: ‘Kom ons gaan terug na ons eie mense en na waar ons gebore is. Laat ons wegkom van die swaard van die vyand!’', 'AFRNLV'),
(28, 46, 17, 'Hulle sal sê: ‘Farao, die koning van Egipte, het ’n groot mond wat ’n kans deur sy vingers laat glip het!’”', 'AFRNLV'),
(28, 46, 18, 'Die Koning wie se Naam die Here, die Almagtige, is, sê: “So waar as wat Ek lewe, iemand sal kom wat soos Tabor tussen die berge of soos Karmel bo die see is.”', 'AFRNLV'),
(28, 46, 19, 'Pak julle goed vir ballingskap, inwoners van Egipte! Memfis sal vernietig lê, ’n bouval sonder inwoners.', 'AFRNLV'),
(28, 46, 20, '“Egipte is soos ’n mooi jong verskalf. Maar ’n steekvlieg is op pad uit die noorde.', 'AFRNLV'),
(28, 46, 21, 'Egipte se huursoldate is soos vetgemaakte kalwers. Hulle bied nie weerstand teen die vyand nie, hulle draai om en hardloop weg. Die dag van straf het aangebreek.', 'AFRNLV'),
(28, 46, 22, 'Egipte seil saggies weg soos ’n slang wegseil, want die vyand marsjeer met mag en mening. Hulle kom soos houtkappers met byle teen haar.”', 'AFRNLV'),
(28, 46, 23, 'Die Here sê: “Hulle sal haar bos afkap, al lyk dit ondeurdringbaar. Want hulle is meer as sprinkane, ontelbaar!', 'AFRNLV'),
(28, 46, 24, 'Hulle sal die mense van Egipte verneder en oorlewer in die mag van die mense uit die noorde.”', 'AFRNLV'),
(28, 46, 25, 'Die Here, die Almagtige, die God van Israel, sê: “Ek sal Amon, die god van Tebes straf, asook vir die farao en Egipte en al die ander gode. Ek gaan ook haar konings straf, ja, vir die farao en almal wat op hom vertrou.', 'AFRNLV'),
(28, 46, 26, 'Ek sal hulle oorgee in die mag van dié wat hulle baie graag wil doodmaak, in die mag van koning Nebukadnesar van Babel en sy offisiere. As dit verby is, sal mense weer soos vantevore in Egipte kom woon.” Die Here sê dit sal gebeur!', 'AFRNLV'),
(28, 46, 27, '“Maar my dienskneg Jakob, moenie bang wees nie, moenie mismoedig wees nie, Israel. Al is julle ver weg, sal Ek julle red. Ek sal jou nageslag uit ballingskap terugbring. Israel sal terugkom en rus en vrede hê. Niemand sal hulle bangmaak nie.”', 'AFRNLV'),
(28, 46, 28, 'Die Here sê: “Moenie bang wees nie, my dienskneg Israel. Ek sal altyd by julle wees. Ek sal die nasies waarheen Ek julle verdryf het, heeltemal vernietig. Maar vir julle sal Ek nie vernietig nie! Ek sal julle egter nie ongestraf laat nie. Ek moet julle dissiplineer, maar op regverdige wyse.”', 'AFRNLV'),
(28, 47, 1, 'Die Here het ’n boodskap vir die profeet Jeremia oor die Filistyne gegee. Dit was nog voor die farao vir Gasa aangeval het.', 'AFRNLV'),
(28, 47, 2, 'Die Here sê: “’n Vloed kom uit die noorde, ’n stroom wat alles oorspoel. Dit oorspoel die land en vul alles daarin, dorpe en inwoners. Die mense sal uitroep. Al die inwoners van die land sal weeklaag.', 'AFRNLV'),
(28, 47, 3, 'Hoor die geluid van perdehoewe, die gedreun van strydwaens wat verbyjaag. Vaders draai nie eers om na hulle kinders nie want hulle kan hulle nie red nie.', 'AFRNLV'),
(28, 47, 4, 'Die tyd het gekom om al die Filistyne uit te roei. So ook Tirus en Sidon, hulle bondgenote, wat sou kon help. Want die Here vernietig die Filistyne, hulle wat oorspronklik van Kreta af kom.', 'AFRNLV'),
(28, 47, 5, 'Die mense van Gasa gaan vernietig word. Askelon is klaar verwoes. Mense wat in die kusvlakte oorgebly het, hoe lank sal julle julleself nog pynig?', 'AFRNLV'),
(28, 47, 6, '“Swaard van die Here, hoe lank nog voor jy weer tot rus kom? Gaan terug in jou skede! Kom tot rus en raak stil!', 'AFRNLV'),
(28, 47, 7, 'Maar hoe kan dit stil wees as die Here beveel het om Askelon en die kusvlakte aan te val?”', 'AFRNLV'),
(28, 48, 1, 'Hierdie boodskap gaan oor Moab. Die Here, die Almagtige, die God van Israel, sê: “Ellende wag vir Nebo, die stad sal verwoes word. Die stad Kirjatajim sal verneder en ingeneem word. Hulle sal die vesting verneder en afbreek.', 'AFRNLV'),
(28, 48, 2, 'Niemand sal meer oor Moab spog nie. In Gesbon beplan hulle ’n komplot teen Moab: ‘Kom ons beëindig hulle voortbestaan as ’n nasie!’ Hulle sal die stad Madmen stilmaak. Geweld sal ook hierdie stad tref!', 'AFRNLV'),
(28, 48, 3, 'Uit Goronajim klink ’n kreet op: ‘Verwoesting! Groot vernietiging!’', 'AFRNLV'),
(28, 48, 4, 'Moab se mag is gebreek! Hoor hoe huil die kinders.', 'AFRNLV'),
(28, 48, 5, 'Hulle vlugtelinge gaan op na Lugit terwyl hulle bitterlik huil; op pad af na Goronajim word smartkrete gehoor oor al die verwoesting.', 'AFRNLV'),
(28, 48, 6, 'Vlug vir julle lewens! Oorleef soos ’n wildedonkie in die woestyn!', 'AFRNLV'),
(28, 48, 7, 'Jy stel jou vertroue op jou prestasies en jou rykdom. Maar hulle sal jou gevange neem. Jou god Kemos, sy priesters en amptenare sal almal saam in ballingskap gaan.', 'AFRNLV'),
(28, 48, 8, 'Jou vyand sal al jou dorpe verwoes. Geen stad sal gespaar bly nie. Hulle sal die valleie beskadig en die vlaktes verwoes. Ek, die Here, sê dit sal gebeur!', 'AFRNLV'),
(28, 48, 9, 'As Moab net vlerke gehad het sodat sy kon wegvlieg! Moab se dorpe sal almal verwoes word, sodat niemand meer daarin woon nie.', 'AFRNLV'),
(28, 48, 10, '“’n Vloek rus op elkeen wat weier om die werk van die Here te doen. ’n Vloek rus ook op elkeen wat nie dié doodmaak wat die Here hulle beveel het om dood te maak nie!', 'AFRNLV'),
(28, 48, 11, '“Vanaf die vroegste tye het Moab rustig geleef. Hulle is nog nooit deur ’n ander volk in ballingskap weggevoer nie. Moab is soos ou wyn wat kon verouder, wat nie van houer na houer oorgegooi is nie. Die smaak het nie verlore gegaan nie.”', 'AFRNLV'),
(28, 48, 12, 'Maar die Here sê: “Die tyd kom dat Ek mense sal stuur wat die kruike leegmaak. As hulle dit leeggemaak het, sal hulle die wynkruike stukkend breek!', 'AFRNLV'),
(28, 48, 13, 'Dan sal Moab skaam wees oor Kemos, net soos Israel ook destyds skaam was oor die goue kalf by Bet-El op wie hulle vertrou het.', 'AFRNLV'),
(28, 48, 14, '“Hoe kan julle nog sê: ‘Ons is helde, baasvegters in die oorlog?’”', 'AFRNLV'),
(28, 48, 15, 'Die Here, die Almagtige, die Koning, sê: “Die vernietiger sal Moab en sy dorpe verwoes. Van hulle beste jongmense sal in gevegte sterf.', 'AFRNLV'),
(28, 48, 16, '’n Groot ramp sal Moab binnekort tref. Die land se ondergang kom vinnig nader.', 'AFRNLV'),
(28, 48, 17, 'Almal in Moab se omgewing, begin huil oor hierdie land. Julle wat Moab se naam ken, sê: ‘Die septer van mag en die staf van trots is nou gebreek!’', 'AFRNLV'),
(28, 48, 18, '“Julle wat in Dibon bly, klim af van julle troontjies en kom sit in die stof. Die vyand wat Moab vernietig, kom ook teen Dibon veg. Hulle het julle vestings klaar verwoes.', 'AFRNLV'),
(28, 48, 19, 'Inwoners van Aroër, gaan staan langs die pad en kyk wat gebeur. Vra elke man en vrou wat vlug, wat probeer ontkom; vra hulle: ‘Wat het gebeur?’', 'AFRNLV'),
(28, 48, 20, 'Moab is verneder, hulle is gebroke. Huil en kla! Vertel dit by die Arnonrivier dat hulle Moab verwoes het!', 'AFRNLV'),
(28, 48, 21, 'Die straf oor die dorpe op die hoogland het aangebreek, oor Golon, Jahas, Mefaät,', 'AFRNLV'),
(28, 48, 22, 'Dibon, Nebo, Bet-Diblatajim,', 'AFRNLV'),
(28, 48, 23, 'Kirjatajim, Bet-Gamul,', 'AFRNLV'),
(28, 48, 24, 'Bet-Meon, Kerijot en Bosra. Hulle sal al Moab se dorpe straf, dié wat naby en dié wat ver is.', 'AFRNLV'),
(28, 48, 25, 'Moab se mag is vernietig. Sy mag is gebreek,” sê die Here.', 'AFRNLV'),
(28, 48, 26, '“Maak Moab dronk, want hulle is arrogant teenoor My, die Here. Laat Moab in hulle braaksel rol sodat ander hulle sal spot.', 'AFRNLV'),
(28, 48, 27, 'Moab, het jy nie met Israel die spot gedryf nie? Het jy dan nie Israel verag soos iemand wat tussen diewe betrap is nie?', 'AFRNLV'),
(28, 48, 28, 'Burgers van Moab, vlug uit julle dorpe! Gaan woon in rotsskeure soos duiwe wat hulle neste maak in die grotte.', 'AFRNLV'),
(28, 48, 29, '“Ons het gehoor van Moab se trots en gespog. Hulle was hoogmoedig, arrogant, vermetel en hooghartig.', 'AFRNLV'),
(28, 48, 30, 'Ek weet van Moab se verwaandheid,” sê die Here. “Maar al hierdie grootpratery loop op niks uit nie, dit is vals.', 'AFRNLV'),
(28, 48, 31, 'Daarom huil Ek oor Moab. Ek treur oor die mense van Kir-Geres.', 'AFRNLV'),
(28, 48, 32, 'Ek treur meer oor jou as oor Jaser, wingerd van Sibma. Jou wingerdranke het vroeër tot by die Dooie See gestrek, tot by Jaser. Maar nou het die onderdrukkers julle kaalgestroop. Hulle het op julle somervrugte en druiwe toegesak.', 'AFRNLV'),
(28, 48, 33, 'Blydskap en vreugde het verdwyn uit die boorde en die landerye van Moab. Ek het gesorg dat die wynpers nie meer wyn voorsien nie. Mense gesels ook nie meer opgewek terwyl hulle druiwe pars nie. Daar is mense wat uitroep, maar nie van blydskap nie.', 'AFRNLV'),
(28, 48, 34, 'Om die waarheid te sê, die mense gil en skreeu van angs omdat hulle bang is. ’n Mens kan die krete hoor van Gesbon tot aan die ander kant by Elale en Jahas, van Soar af tot by Gonorajim en Eglat-Selisija. Selfs die waters van Nimrim het nou opgedroog.”', 'AFRNLV'),
(28, 48, 35, 'Die Here sê: “Ek sal ’n einde maak aan Moab, want hulle bring offers vir afgode en brand wierook vir vals gode.', 'AFRNLV'),
(28, 48, 36, 'My hart kla van smart soos ’n fluit vir Moab en ook vir die mense van Kir-Geres. Want al hulle rykdom het verdwyn.', 'AFRNLV'),
(28, 48, 37, 'Hulle skeer almal hulle koppe en baarde omdat hulle rou. Hulle maak snymerke aan hulle hande en dra klere van sak.', 'AFRNLV'),
(28, 48, 38, 'Oral in Moab is mense in rou. Hulle doen dit op die dakke van hulle huise en op die pleine. Hulle doen dit, sê die Here, omdat Ek Moab gebreek het soos ’n kleipot wat niemand meer gebruik nie.', 'AFRNLV'),
(28, 48, 39, 'Ag, hoe stukkend is hulle nie! Hoor hoe huil hulle! Moab is soos mense wat die rug wegdraai van ander omdat hulle skaam is. Moab se bure dryf die spot met hulle. Hulle skrik as hulle al die verwoesting sien.”', 'AFRNLV'),
(28, 48, 40, 'Die Here sê: “Kyk, ’n arend duik neer en sprei sy vlerke oor Moab.', 'AFRNLV'),
(28, 48, 41, 'Hy sal die dorpe van Moab inneem en die vestings oorneem. Daardie dag sal Moab se krygsmanne so bang wees soos ’n vrou wat geboorte gee.', 'AFRNLV'),
(28, 48, 42, 'Moab sal as ’n volk vernietig word omdat hulle die Here uitgetart het.”', 'AFRNLV'),
(28, 48, 43, 'Die Here sê: “Moab, verskrikking, vanggate en lokvalle wag op julle.', 'AFRNLV'),
(28, 48, 44, 'Mense wat in angs probeer wegvlug, sal in ’n vanggat val. En dié wat uit die vanggat ontsnap, sal in ’n valstrik gevang word. Ek sal sorg dat julle nie ontsnap nie, want die tyd vir julle straf het aangebreek,” sê die Here.', 'AFRNLV'),
(28, 48, 45, '“Die mense vlug so ver as Gesbon, maar kom nie verder nie. Want ’n vuur kom uit Gesbon, die tuiste van koning Sihon. Dit sal die hele land verteer, ook al die opstandige mense.', 'AFRNLV'),
(28, 48, 46, 'Wee jou, Moab! Die volk van Kemos is vernietig! Al julle kinders is gevang en in ballingskap weggevoer.', 'AFRNLV'),
(28, 48, 47, 'Maar eendag sal Ek weer Moab se lot verander. Ek, die Here, sê dit sal so wees!” Hier eindig die oordeel oor Moab.', 'AFRNLV'),
(28, 49, 1, 'Hierdie boodskap gaan oor die Ammoniete. Die Here sê: “Het Israel nie ’n nageslag wat die grond van Gad kan erf nie? Hoekom het julle wat Milkom aanbid, Gad ingeneem en in sy dorpe kom bly?', 'AFRNLV'),
(28, 49, 2, 'Die tyd kom,” sê die Here, “dat Ek jou sal straf daarvoor en Rabba, die Ammonietestad, sal vernietig. Net ’n hoop bourommel sal oorbly. Die dorpies rondom sal ook afgebrand word. Dan sal Israel weer die land terugneem wat julle van hulle afgevat het,” sê die Here.', 'AFRNLV'),
(28, 49, 3, '“Huil droewig, Gesbon, want die stad Ai is verwoes. Kla maar, inwoners van Rabba! Trek julle rouklere aan, huil en loop heen en weer tussen die mure. Want julle god Milkom sal in ballingskap gaan, saam met sy priesters en sy amptenare.', 'AFRNLV'),
(28, 49, 4, 'Wat spog julle so met julle vrugbare valleie, julle ontroue mense? Julle vertrou op julle rykdom. Julle dink niemand kan julle aanval nie!', 'AFRNLV'),
(28, 49, 5, 'Ek, die oppermagtige Here, die Almagtige, sê: Kyk, Ek bring verskrikking oor julle. Julle bure sal julle uitdryf, en julle sal verstrooi word. Niemand sal die vlugtelinge weer bymekaarbring nie.', 'AFRNLV'),
(28, 49, 6, '“Maar as alles eendag verby is, sal Ek Ammon se lot weer verander,” sê die Here.', 'AFRNLV'),
(28, 49, 7, 'Hierdie boodskap handel oor Edom. Die Here, die Almagtige, sê: “Is daar nie meer mense in Teman wat verstandig is nie? Wat het geword van mense met gesonde verstand? Is daar niemand oor met goeie raad nie?', 'AFRNLV'),
(28, 49, 8, 'Draai om en vlug weg! Julle wat in Dedan bly, kruip weg in grotte! Want Ek gaan Edom met ’n ramp tref. Die tyd van afrekening het gekom.', 'AFRNLV'),
(28, 49, 9, 'Los die druiweplukker nie altyd iets in die wingerd nie? As diewe in die nag inbreek, neem hulle ook nie alles saam nie.', 'AFRNLV'),
(28, 49, 10, 'Maar Ek sal Edom kaal stroop. Niemand sal vir My kan wegkruip nie. Ek sal hulle kinders, familie en bure uitroei. Edom sal ophou bestaan.', 'AFRNLV'),
(28, 49, 11, 'Los julle weeskinders vir My. Ek sal sorg dat hulle bly lewe. Julle weduwees kan ook op My vertrou.”', 'AFRNLV'),
(28, 49, 12, 'Die Here sê: “As onskuldige mense swaar moes kry, hoeveel te meer verdien julle dit nie! Julle sal nie ongestraf bly nie, julle sal die beker moet drink!', 'AFRNLV'),
(28, 49, 13, 'Ek het gesweer — so waar as Ek leef! — dat Bosra ’n plek sal word waarvoor mense sal skrik. Die stad sal in ’n puinhoop verander. Mense sal die plek as ’n vloek beskou en met die stad spot. Al die dorpies in die omgewing sal vir altyd verwoes lê.”', 'AFRNLV'),
(28, 49, 14, 'Ek het ’n boodskap van die Here gekry: ’n Gesant is na die nasies gestuur om te sê: “Span saam teen Edom! Maak gereed vir ’n geveg!', 'AFRNLV'),
(28, 49, 15, '“Ek maak julle niksseggend onder die nasies, verag deur mense.', 'AFRNLV'),
(28, 49, 16, 'Die vrees wat julle inboesem, ook julle hoogmoed, mislei julle. Julle bly in rotsskeure en beheer die hoogste dele van die heuwel. Maar al bly julle op hoë pieke soos arende, sal Ek julle hard aarde toe bring. Ek, die Here, sê dit!', 'AFRNLV'),
(28, 49, 17, '“Edom sal ’n verskrikking vir almal wees. Almal wat daar verbygaan, sal ontsteld wees en na hulle asems snak oor al die rampe wat hulle getref het.', 'AFRNLV'),
(28, 49, 18, 'Die vernietiging van Edom sal net so erg wees as toe Sodom en Gomorra en die dorpe in die omgewing verwoes is. Niemand sal meer daar bly nie,” sê die Here.', 'AFRNLV'),
(28, 49, 19, '“Soos ’n leeu wat by die Jordaanrivier uit die bosse kom op soek na groen weivelde, so sal Ek hulle uit hulle eie land verjaag. Ek sal ’n leier van my keuse aanstel. Wie kan met My vergelyk word? Wie sal My uitdaag? Watter leier kan My opponeer?', 'AFRNLV'),
(28, 49, 20, 'Luister na die Here se planne vir Edom en vir die mense van Teman: Selfs die klein kindertjies sal weggesleep word. En hulle huise sal leeg staan.', 'AFRNLV'),
(28, 49, 21, 'Wanneer Edom tot ’n val kom, sal die aarde skud. Hulle geroep sal weerklink tot so ver as die Rietsee.', 'AFRNLV'),
(28, 49, 22, 'Kyk! Die vyand kom vinnig soos ’n arend wat sy vlerke uitsprei en hoog vlieg en dan op sy prooi toesak. So sal die vyand met Bosra maak. Daardie dag sal die dapperste soldate net so bang wees soos ’n vrou wat geboorte gee.”', 'AFRNLV'),
(28, 49, 23, 'Oor Damaskus. Die Here sê: “Hamat en Arpad is ontsteld, hulle het slegte nuus gehoor. Hulle is ontmoedig, onrustig soos ’n onstuimige see.', 'AFRNLV'),
(28, 49, 24, 'Damaskus is moedeloos. Sy het omgedraai om te vlug, paniek het oor hulle toegesak. Angs het hulle beetgepak, bekommernis en pyn oorweldig hulle, soos vir ’n vrou wat geboorte gee.', 'AFRNLV'),
(28, 49, 25, 'Die stad is beroemd, bekend vir vrolikheid. Hoe is dit moontlik dat so ’n stad nou verlate kan wees?', 'AFRNLV'),
(28, 49, 26, 'Die jong mans sal op die strate val en doodgaan. Al die soldate sal sterf,” sê die Here, die Almagtige.', 'AFRNLV'),
(28, 49, 27, '“Ek sal ’n vuur in Damaskus aan die brand steek wat al koning Ben-Hadad se paleise sal afbrand.”', 'AFRNLV'),
(28, 49, 28, 'Die boodskap gaan oor Kedar en die koninkryke van Gasor. Koning Nebukadnesar van Babel het hulle aangeval. Die Here sê: “Maak reg en val Kedar aan! Vernietig die mense uit die ooste!', 'AFRNLV'),
(28, 49, 29, 'Hulle tente en vee sal geplunder word en hulle skuilings, besittings en kamele weggedra word. Mense sal uitroep: ‘Daar is oral gevaar!’', 'AFRNLV'),
(28, 49, 30, '“Vlug vir julle lewens! Gaan kruip weg in grotte, inwoners van Gasor,” sê die Here. “Koning Nebukadnesar van Babel smee ’n komplot teen julle. Hy gaan ’n plan teen julle in aksie stel.”', 'AFRNLV'),
(28, 49, 31, 'Die Here se opdrag is: “Val die volk aan wat so rustig is, hulle wat so veilig woon. Hulle woon afgesonderd, sonder deure of hekke.', 'AFRNLV'),
(28, 49, 32, 'Al hulle kamele sal buit wees, hulle groot getalle vee is daar om te plunder. Ek sal hierdie mense wat in afgesonderde plekke woon, in alle windrigtings verjaag. Ek sal sorg dat rampe hulle van alle kante af tref,” sê die Here.', 'AFRNLV'),
(28, 49, 33, '“Gasor sal ’n eensame en verlate plek wees. Niemand sal meer daar woon nie. Dit sal ’n lêplek wees vir jakkalse.”', 'AFRNLV'),
(28, 49, 34, 'Die Here het vir die profeet Jeremia ’n boodskap oor Elam gegee. Dit was net toe Sedekia koning van Juda geword het.', 'AFRNLV'),
(28, 49, 35, 'Die Here, die Almagtige, sê: “Ek sal die pyl en boog van Elam, die setel van hulle mag, aan stukke breek.', 'AFRNLV'),
(28, 49, 36, 'Ek sal vyande uit alle rigtings na Elam toe bring, en Ek sal hulle verstrooi in alle rigtings. Daar sal geen nasie wees waar Elam se ballinge nie sal wees nie.', 'AFRNLV'),
(28, 49, 37, '“Ek sal Elam bangmaak vir hulle vyande, vir dié wat hulle lewe soek. Ek bring onheil oor hulle. My gloeiende woede sal onheil oor Elam bring,” sê die Here. “Ek sal oorloë oor hulle bring totdat Ek hulle uitgeroei het.', 'AFRNLV'),
(28, 49, 38, 'Ek sal hulle konings en leiers vernietig. Dan sal Ek die koning van Elam wees,” sê die Here.', 'AFRNLV'),
(28, 49, 39, '“Maar eendag, in die toekoms, sal Ek weer die lot van Elam verander,” sê die Here.', 'AFRNLV'),
(28, 50, 1, 'Die Here het vir die profeet Jeremia ’n boodskap oor Babel en die land van die Babiloniërs gegee:', 'AFRNLV'),
(28, 50, 2, 'Die Here sê: “Vertel vir die nasies, maak dit oral bekend. Hys ’n vlag sodat almal dit kan sien. Moet niks wegsteek nie! Sê: Babel is ingeneem! Bel is verneder, Marduk is verslae. Hulle beelde kom in die skande, hulle afgode is verwoes.', 'AFRNLV'),
(28, 50, 3, '’n Volk kom uit die noorde en val die land aan. Hulle verwoes die land van Babel, sodat niemand meer daar woon nie. Al wat mens en dier is, het weggevlug.”', 'AFRNLV'),
(28, 50, 4, 'Die Here sê: “In dié tyd sal die mense van Israel en Juda weer bymekaarkom. Hulle sal loop en huil terwyl hulle na die Here hulle God soek.', 'AFRNLV'),
(28, 50, 5, 'Hulle sal vra hoe om by Jerusalem te kom en dan begin om terug te gaan huis toe. Hulle sal hulleself aan die Here verbind met ’n ewige verbond wat hulle nooit sal vergeet nie.', 'AFRNLV'),
(28, 50, 6, '“My volk is verdwaalde skape. Hulle herders het hulle in ’n verkeerde koers gelei en agtergelaat om in die berge rond te dwaal. Hulle dwaal rond van heuwel tot heuwel, sonder om te onthou waar hulle rusplek is.', 'AFRNLV'),
(28, 50, 7, 'Almal met wie hulle paaie gekruis het, het hulle verslind. Hulle vyande het gesê: ‘Ons is nie skuldig nie, want dit is hulle wat teen die Here sondig, die Here, hulle ware rusplek en die hoop van hulle voorouers.’', 'AFRNLV'),
(28, 50, 8, '“Vlug weg uit Babel! Gee pad uit die land van die Babiloniërs! Wees julle die voorbokke wat die koers aandui vir die trop.', 'AFRNLV'),
(28, 50, 9, 'Want Ek sal uit ’n land in die noorde ’n klomp nasies se gesamentlike mag op die been bring. Ek sal hulle teen Babel laat optrek en die stad van die buitewêreld afsny. Hulle sal die stad oorneem. Hulle is soos vaardige vegters wat hulle wapens goed gebruik. Hulle mis nie ’n teiken nie!', 'AFRNLV'),
(28, 50, 10, 'Die aanvallers sal die Babiloniërs beroof totdat hulle tevrede voel dat hulle genoeg gevat het,” sê die Here.', 'AFRNLV'),
(28, 50, 11, '“Julle het my mense besteel, hulle wat Ek vir My uitgesoek het. Julle is vrolik en bly daaroor. Julle spring rond soos ’n verskalf wat koring uittrap, en soos perde wat runnik.', 'AFRNLV'),
(28, 50, 12, 'Maar julle eie land sal verneder word en in die skande kom. Sy sal die geringste onder al die volke wees, ’n dorre en verlate woestyn.', 'AFRNLV'),
(28, 50, 13, 'Die Here sal sy woede op Babel uithaal. Dit sal ’n plek wees sonder inwoners, ’n algehele woesteny. Verbygangers sal geskok wees en fluit van verbasing oor Babel se toestand.', 'AFRNLV'),
(28, 50, 14, '“Boogskutters, omsingel Babel. Maak julle reg om aan te val! Moet nie julle pyle spaar nie! Want die mense van Babel het teen die Here gesondig.', 'AFRNLV'),
(28, 50, 15, 'Skreeu op hulle van alle kante. Babel het oorgegee! Die mure van die stad het omgeval. Die Here wreek Hom op Babel. Doen aan hulle soos hulle aan ander mense gedoen het.', 'AFRNLV'),
(28, 50, 16, 'Neem die boere weg uit Babel, ook hulle wat die lande afoes. As die gevegte aan die gang is, moet mense na hulle eie volke terugkeer. Elkeen moet na hulle land vlug.”', 'AFRNLV'),
(28, 50, 17, '“Die mense van Israel is soos skape wat deur leeus uitmekaargejaag word. Eers het die koning van Assirië hulle opgevreet, en nou het koning Nebukadnesar van Babel hulle bene skoongevreet.”', 'AFRNLV'),
(28, 50, 18, 'Die Here, die Almagtige, die God van Israel, sê: “Ek gaan die koning van Babel en sy land nou straf net soos Ek die koning van Assirië gestraf het.', 'AFRNLV'),
(28, 50, 19, 'Ek sal die mense van Israel na hulle eie weivelde terugbring. Hulle sal weer wei op die velde van Karmel en Basan. Die heuwelgebiede van Efraim en Gilead sal vir hulle genoeg gee om van te lewe.', 'AFRNLV'),
(28, 50, 20, 'In daardie tyd,” sê die Here, “sal mense verniet soek na Israel en Juda se oortredings; hulle sal niks vind nie. Die mense wie se lewens Ek gespaar het, sal Ek vergewe.”', 'AFRNLV'),
(28, 50, 21, 'Die Here sê: “Trek op teen die land Meratajim en teen die inwoners van Pekod. Agtervolg hulle, maak hulle dood en wis hulle heeltemal uit. Doen alles wat Ek julle beveel het.', 'AFRNLV'),
(28, 50, 22, 'Oorlogskrete klink op in die land, die geraas van groot verwoesting!', 'AFRNLV'),
(28, 50, 23, 'Hoe sal die nasies skrik as hulle Babel se toestand sien! Die hamer wat mense verpletter het, lê stukkend geslaan en gebreek!', 'AFRNLV'),
(28, 50, 24, 'Ek het vir jou ’n strik gestel, Babel. Jy het daarin getrap sonder dat jy eers geweet het. Jy is gevang omdat jy teen My, die Here, in opstand was.', 'AFRNLV'),
(28, 50, 25, 'Die Here het die stoorplek van sy wapens oopgemaak. Hy het die wapens van sy woede uitgehaal. Die oppermagtige Here, die Almagtige, het werk wat Hy in die land van die Babiloniërs wil doen.', 'AFRNLV'),
(28, 50, 26, 'Val hulle van veraf lande aan. Breek die skure oop. Stapel hulle op soos ’n hoop graan. Vernietig hulle heeltemal. Laat niks oorbly nie!', 'AFRNLV'),
(28, 50, 27, 'Vat die bulle na die slagplek toe, maak hulle almal dood. ’n Slegte tyd breek aan, ’n tyd van straf.', 'AFRNLV'),
(28, 50, 28, 'Luister na die mense wat uit Babel ontsnap het. Hulle vertel in Jerusalem hoe die Here ons God wraak geneem het op die mense wat sy tempel vernietig het.', 'AFRNLV'),
(28, 50, 29, '“Roep jou boogskutters op teen Babel. Laat hulle die stad omsingel sodat niemand kan ontsnap nie. Doen aan die Babiloniërs wat hulle aan ander mense en lande gedoen het. Hulle het die Here, die Heilige van Israel, se gesag uitgedaag.', 'AFRNLV'),
(28, 50, 30, 'Die jongmense sal neerval op die pleine en sterf, al die Babiloniese soldate sal daardie dag sterf,” sê die Here.', 'AFRNLV'),
(28, 50, 31, 'Die oppermagtige Here, die Almagtige, sê: “Julle is arrogant. Daarom word Ek nou julle vyand. Die tyd het gekom dat Ek julle gaan straf.', 'AFRNLV'),
(28, 50, 32, 'Verwaande land, julle sal struikel en val. En niemand sal julle help om weer op te staan nie. Ek sal julle dorpe aan die brand steek. Alles wat naby hierdie vuur is, sal afbrand.”', 'AFRNLV'),
(28, 50, 33, 'Die Here, die Almagtige, sê: “Die mense van Israel en Juda is onderdruk. Die vyand wat hulle gevang het, weier om hulle vry te laat.', 'AFRNLV'),
(28, 50, 34, 'Maar daar ís Iemand wat hulle loskoop om vry te kom. Dit is die Here, die Almagtige. Hy sal vir hulle intree en rus bring in die land, maar onrus vir die inwoners van Babel.', 'AFRNLV'),
(28, 50, 35, '“Trek die swaard uit teen die Babiloniërs. Tref die inwoners van Babel, die leiers en wyses daarmee,” sê die Here.', 'AFRNLV'),
(28, 50, 36, '“Die swaard tref die waarsêers sodat hulle verdwaas staan. En die swaard tref sy soldate sodat hulle vreesbevange is.', 'AFRNLV'),
(28, 50, 37, 'As die geweld die perde, die strydwaens en huursoldate tref, sal hulle so swak soos vroue word. As geweld die skatkis tref, sal hulle geplunder word.', 'AFRNLV'),
(28, 50, 38, 'Dit tref ook hulle watervoorrade wat sal opdroog. Hoekom? Want die hele land is vol afgode, en die mense is dol oor hulle.', 'AFRNLV'),
(28, 50, 39, 'Wilde woestyndiere, hiënas en volstruise sal Babel hulle blyplek maak. Mense sal nooit weer daar bly nie, ook nie toekomstige geslagte nie.', 'AFRNLV'),
(28, 50, 40, 'Ek sal Babel verwoes soos Ek Sodom en Gomorra en die naburige dorpe destyds vernietig het. Niemand sal meer daar bly nie,” sê die Here.', 'AFRNLV'),
(28, 50, 41, '“Kyk, ’n groot leër uit die noorde is op pad! ’n Groot nasie en baie konings uit veraf dele van die aarde trek teen julle op.', 'AFRNLV'),
(28, 50, 42, 'Hulle is met boog en spies gewapen. Hulle is baie wreed en toon geen genade nie. Hulle ry op perde en klink soos die see wat dreun. Hulle marsjeer in formasie, reg om julle aan te val, mense van Babel!', 'AFRNLV'),
(28, 50, 43, 'Berigte oor hulle het die koning van Babel bereik. Dit het hom lam van vrees gemaak. Angs en pyn het hom beetgepak, soos ’n vrou in kraam.', 'AFRNLV'),
(28, 50, 44, 'Ek sal soos ’n leeu uit die digte bosse by die Jordaan kom en skape bespring wat besig is om te wei. Ek sal die mense van Babel uit hulle land jaag. Daarna sal Ek ’n leier kies wat Ek daar sal aanstel. Wie kan met My vergelyk word? Wie kan My uitdaag? Watter koning sal waag om teen My in opstand te kom?”', 'AFRNLV'),
(28, 50, 45, 'Luister na die Here se plan met Babel en die land van die Babiloniërs. Selfs klein kindertjies sal uit hulle land weggevat word. Hulle huise sal leeg staan.', 'AFRNLV'),
(28, 50, 46, 'Die geluid van Babel se val sal die aarde laat bewe. Al die volke van die wêreld sal hulle wanhoopskrete hoor.', 'AFRNLV'),
(28, 51, 1, 'Die Here sê: “Ek sal ’n verwoester aanhits teen Babel en die inwoners van Babel.', 'AFRNLV'),
(28, 51, 2, 'Ek stuur vreemdelinge na Babel wat hulle sal verstrooi. Op die noodlottige dag sal hulle Babel van alle kante af aanval, en hulle sal die land kaal steel.', 'AFRNLV'),
(28, 51, 3, 'Moenie die boogskutters kans gee om hulle boë te span of hulle gevegsklere aan te trek nie. Moenie die jongmense spaar nie. Nee, roei die hele leër uit!', 'AFRNLV'),
(28, 51, 4, 'Hulle sal dood neerval in Babel of dodelik gewond in die strate lê.', 'AFRNLV'),
(28, 51, 5, 'Want Ek het Israel en Juda nie in die steek gelaat nie. Al is hulle land vol oortredings teen die Heilige van Israel, is Ek steeds hulle God, die Here, die Almagtige.”', 'AFRNLV'),
(28, 51, 6, 'Vlug uit Babel! Red julleself! Moenie dat Babel se sonde julle vernietig nie! Dit is die tyd van die Here se wraak, Hy gaan die stad nou terugbetaal.', 'AFRNLV'),
(28, 51, 7, 'Babel is ’n goue beker in die Here se hande. Die hele wêreld drink daaruit en word dronk. Die nasies drink van die wyn en verloor hulle verstand.', 'AFRNLV'),
(28, 51, 8, 'Skielik het Babel nou ook geval en is verwoes. Huil oor die stad! Gee vir haar medisyne, miskien is daar genesing.', 'AFRNLV'),
(28, 51, 9, 'Ons sou die stad help as ons kon, maar niks kan Babel nou meer genees nie. Vergeet van die stad! Laat elkeen na sy eie land teruggaan! Die oordeel oor die stad reik tot by die hemel, styg tot by die wolke.', 'AFRNLV'),
(28, 51, 10, 'Die Here het ons onskuld bewys. Kom ons vertel in Jerusalem wat die Here ons God gedoen het.', 'AFRNLV'),
(28, 51, 11, 'Maak julle pyle skerp! Neem julle skilde op! Want die Here het die gedagte by die koning van die Mediërs laat posvat om op te trek teen die Babiloniërs en hulle te vernietig. Dit is hoe die Here wraak neem, Hom wreek oor sy tempel.', 'AFRNLV'),
(28, 51, 12, 'Lig die vlag om die mure van Babel aan te val. Versterk die wagposte! Plaas wagte oral uit! Stel hinderlae op! Die Here het ’n plan met die Babiloniërs, Hy voer dit uit!', 'AFRNLV'),
(28, 51, 13, 'Julle woon langs baie water. Julle is skatryk. Maar julle einde het aangebreek, julle lewensdraadjie is geknip!', 'AFRNLV'),
(28, 51, 14, 'Die Here, die Almagtige, sweer by Homself: “Julle vyande sal oor julle spoel soos ’n swerm sprinkane in ’n koringland. Hulle sal die oorwinning oor julle uitskreeu.”', 'AFRNLV'),
(28, 51, 15, 'Deur sy krag het Hy die aarde gemaak, deur sy wysheid die wêreld tot stand gebring. Deur sy insig het Hy die hemel uitgestrek.', 'AFRNLV'),
(28, 51, 16, 'As Hy praat, is daar donderweer in die hemel. Hy laat die wolke opstyg oor die aarde. Hy laat die weerlig blits as dit reën. Hy laat die wind uit sy stoorkamers kom.', 'AFRNLV'),
(28, 51, 17, 'In vergelyking met Hom is elke mens ’n dwaas, sonder enige kennis! Goudsmede maak afgodsbeelde, maar hulle kom in die skande. Hierdie beelde is ’n leuen, want hulle haal nie asem nie.', 'AFRNLV'),
(28, 51, 18, 'Afgode is eintlik nutteloos, ’n bedrogspul! As die tyd van afrekening kom, sal hulle vernietig word.', 'AFRNLV'),
(28, 51, 19, 'Maar die God van Israel is nie so ’n afgod nie. Hy het alles wat bestaan, gemaak, ook sy eie volk, sy besonderse besitting. Hy is die Here, die Almagtige!', 'AFRNLV'),
(28, 51, 20, '“Jy is my hamer, my oorlogswapen. Ek gebruik jou om nasies mee te verpletter en koninkryke te verwoes.', 'AFRNLV'),
(28, 51, 21, 'Ek gebruik jou om perde en ruiters mee te tref, ook strydwaens met hulle bemanning.', 'AFRNLV'),
(28, 51, 22, 'Met jou hulp sal Ek mans en vroue uitwis, ook oumense en kinders, jong seuns en meisies.', 'AFRNLV'),
(28, 51, 23, 'Ek het jou gebruik om herders en hulle vee uit te roei, so ook plaaswerkers en hulle osse. Ek sal jou gebruik om regeerders en amptenare te vernietig.”', 'AFRNLV'),
(28, 51, 24, 'Die Here sê ook: “Voor julle oë sal Ek Babel en die Babiloniërs terugbetaal vir al die kwaad wat hulle aangerig het in Jerusalem. Julle sal dit sien gebeur.', 'AFRNLV'),
(28, 51, 25, 'Dit kan jy maar weet, vernietiger van die aarde, verwoester van die wêreld, Ek is jou vyand,” sê die Here. “Ek sal teen jou optree, Ek gooi jou teen die berghange af. Ek maak jou ’n verskroeide berg.', 'AFRNLV'),
(28, 51, 26, 'Jy sal vir altyd verwoes lê. Niemand sal uit jou rommel ’n klip kan gebruik vir ’n hoeksteen of ’n steen vir die fondasie nie,” sê die Here.', 'AFRNLV'),
(28, 51, 27, 'Hou ’n vaandel op oor die land, blaas op die ramshoring onder die nasies. Berei die nasies voor vir oorlog teen Babel. Roep die koninkryke van Ararat, Minni en Askenas op teen Babel. Stel dan ’n bevelvoerder aan en kom met soveel perde soos ’n swerm sprinkane.', 'AFRNLV'),
(28, 51, 28, 'Bring die leërs van die konings van Medië, hulle leiers en die amptenare en al die lande waaroor hulle regeer teen hulle.', 'AFRNLV'),
(28, 51, 29, 'Die land bewe en krul, want die plan van die Here staan vas teen Babel: Hy maak Babel ’n verlate plek — niemand sal daar bly nie.', 'AFRNLV'),
(28, 51, 30, 'Die soldate van Babel veg nie meer nie. Hulle sit nie ’n voet uit hulle versterkte skuilings nie. Hulle moed is gebreek, hulle is so bang soos vroue. Hulle huise is aan die brand, die stadshekke afgebreek.', 'AFRNLV'),
(28, 51, 31, 'Van oral kom boodskappers aangehardloop met nuus vir die koning van Babel: Die stad is van alle kante af ingeval!', 'AFRNLV'),
(28, 51, 32, 'Al die ontsnaproetes is afgesny, die versterkings is aan die brand gesteek, en die soldate is lam van angs!', 'AFRNLV'),
(28, 51, 33, 'Die Here, die Almagtige, die God van Israel, sê: “Babel is soos ’n dorsvloer waar hulle koring trap. Binnekort sal Babel se oestyd aanbreek.”', 'AFRNLV'),
(28, 51, 34, '“Koning Nebukadnesar van Babel het ons verteer, verpletter en al ons kragte getap. Hy het ons soos ’n groot monster ingesluk. Hy het sy maag vol gemaak met ons skatte. Hy het ons uit ons eie land gegooi.”', 'AFRNLV'),
(28, 51, 35, 'Die mense van Jerusalem sê: “Mag al die geweld wat ons moes deurgaan, na Babel terugkom.” Jerusalem sê: “Mag die Babiloniërs die skuld vir ons bloed betaal!”', 'AFRNLV'),
(28, 51, 36, 'Die Here sê vir Juda: “Ek sal julle saak behartig en namens julle wraak neem. Ek sal Babel se waters en fonteine laat opdroog.', 'AFRNLV'),
(28, 51, 37, 'Babel sal verander in ’n bouval, ’n lêplek vir jakkalse, ’n plek wat mense met afgryse en veragting vervul. Niemand sal meer daar woon nie.', 'AFRNLV'),
(28, 51, 38, 'Hulle brul saam soos leeus, grom soos leeuwelpies.', 'AFRNLV'),
(28, 51, 39, 'Terwyl hulle nog dronk is van die wyn, berei Ek vir hulle ’n ander fees. Ek sal hulle dronk maak sodat hulle vrolik kan raak. Hulle sal aan die slaap raak en nooit weer wakker word nie,” sê die Here.', 'AFRNLV'),
(28, 51, 40, '“Ek sal hulle na die slagpale bring soos lammers, ramme en bokke.', 'AFRNLV'),
(28, 51, 41, 'Hoe verskriklik is die val van Babel, vroeër geprys deur die wêreld! Nou sal Babel afstootlik wees onder die nasies.', 'AFRNLV'),
(28, 51, 42, 'Die see het opgestoot en oor Babel gespoel. Die stad lê toe onder die golwe.', 'AFRNLV'),
(28, 51, 43, 'Babel se stede lê in puin, ’n droë land, ’n woestynland. Niemand woon meer daar, of gaan selfs naby verby nie.', 'AFRNLV'),
(28, 51, 44, 'Ek sal Bel in Babel straf. Ek sal hom laat uitspoeg wat hy ingesluk het. Die nasies sal hom nie langer aanbid nie. Ja, Babel se mure het geval.”', 'AFRNLV'),
(28, 51, 45, '“My volk, maak dat julle uit Babel wegkom! Vlug vir julle lewens, want die Here se woede gloei!', 'AFRNLV'),
(28, 51, 46, 'Moenie angstig raak as julle in die land die nuus hoor van magte wat optrek nie. Elke jaar is daar sulke stories in omloop van leiers wat teen mekaar veg.', 'AFRNLV'),
(28, 51, 47, 'Kyk, die tyd kom dat Ek Babel se afgode gaan straf. Die hele land sal in die skande kom en lyke sal oral rondlê.', 'AFRNLV'),
(28, 51, 48, 'Die hemel en die aarde en alles daarin sal sing van blydskap oor Babel,” sê die Here. “Want die leërs van die verwoestende vyand sal uit die noorde teen Babel optrek.', 'AFRNLV'),
(28, 51, 49, '“Babel het baie mense van Israel doodgemaak. Hulle het ook baie ander mense in die wêreld doodgemaak. Nou is dit hulle beurt om te sterf!', 'AFRNLV'),
(28, 51, 50, 'Julle wat die dood vrygespring het, vlug! Moenie staan en talm nie! Al gaan julle na veraf lande, dink aan die Here en aan Jerusalem.”', 'AFRNLV'),
(28, 51, 51, 'Julle sê: “Ons is verneder. Ons is beledig en skaam. Want vreemdelinge het die Here se tempel ontwy.”', 'AFRNLV'),
(28, 51, 52, 'Die Here het geantwoord: “Die tyd kom dat Ek Babel se afgode straf. Gewonde mense sal oral deur die land kreun.', 'AFRNLV'),
(28, 51, 53, 'Al reik Babel tot aan die hemel, en al is die torings versterk, nogtans sal die vernietigers teen die stad optrek,” sê die Here.', 'AFRNLV'),
(28, 51, 54, '“Hoor hoe skreeu hulle in Babel! Dis die geluid van groot vernietiging in die land van die Babiloniërs.', 'AFRNLV'),
(28, 51, 55, 'Want die Here verwoes Babel. Hy laat die rumoer ophou. Die vyand sal met ’n gedreun teen hulle aanstorm soos ’n groot massa water. Hulle oorlogskrete sal deur die stad klink.', 'AFRNLV'),
(28, 51, 56, '’n Vernietiger trek op teen Babel om die stad te verwoes. Hulle vang die soldate en slaan hulle wapens aan stukke. Omdat die Here ’n God is wat regverdig straf, kry hulle wat hulle verdien.', 'AFRNLV'),
(28, 51, 57, 'Ek maak die leiers, amptenare, wyse manne, bestuurders, bevelvoerders en soldate dronk. Hulle sal aan die slaap raak en nooit weer wakker word nie!” sê die Koning wie se Naam die Here, die Almagtige, is.', 'AFRNLV'),
(28, 51, 58, 'Die Here, die Almagtige, sê ook: “Babel se mure is baie dik, maar sal gelykgemaak word met die grond. Die stadspoorte is baie hoog, maar vuur sal dit verbrand. Baie werkers uit ander lande het vir hulle gewerk, maar dit was tevergeefs. Vuur sal hulle werk verbrand!”', 'AFRNLV'),
(28, 51, 59, 'Die profeet Jeremia het ’n opdrag saam met Seraja na Babel toe gestuur. Seraja was die seun van Nerija en kleinseun van Magseja. Hy het saam met koning Sedekia na Babel toe gereis. Seraja was verantwoordelik vir die reisreëlings. Dit was in die vierde jaar wat koning Sedekia oor Juda regeer het.', 'AFRNLV'),
(28, 51, 60, 'Jeremia het al die rampe wat Babel gou sou tref op ’n boekrol geskryf.', 'AFRNLV'),
(28, 51, 61, 'Hy het vir Seraja gesê: “Wanneer jy in Babel kom, moet jy alles wat in die boekrol geskryf staan, hardop lees.', 'AFRNLV'),
(28, 51, 62, 'Dan moet jy sê: ‘Here, U het gesê U gaan hierdie stad verwoes. Geen mens of dier sal meer hier wees nie. Die stad sal vir altyd leeg en verlate bly.’', 'AFRNLV'),
(28, 51, 63, '“Wanneer jy die boek klaar gelees het, maak dit vas aan ’n klip en gooi dit in die Eufraatrivier.', 'AFRNLV'),
(28, 51, 64, 'Sê dan: ‘Dieselfde sal met Babel gebeur. Babel sal sink en nooit weer opkom nie. Dit sal gebeur omdat die Here rampe oor hulle sal bring. Al hulle mense sal vernietig word.’” Hier eindig die boodskappe van Jeremia.', 'AFRNLV'),
(28, 52, 1, 'Sedekia was 21 jaar oud toe hy koning geword het. Hy het elf jaar lank in Jerusalem regeer. Sy ma se naam was Gamutal, ’n dogter van Jeremia, uit Libna afkomstig.', 'AFRNLV'),
(28, 52, 2, 'Hy het nes Jojakim gedoen wat vir die Here onaanvaarbaar was.', 'AFRNLV'),
(28, 52, 3, 'Die Here was baie kwaad hieroor. Hy het toe die mense van Jerusalem en Juda uit sy teenwoordigheid verban. Sedekia het hierna in opstand gekom teen koning Nebukadnesar van Babel.', 'AFRNLV'),
(28, 52, 4, 'Op 15 Januarie, in die negende jaar wat Sedekia koning was, het koning Nebukadnesar van Babel met sy hele leër teen Jerusalem opgetrek. Hulle het die stad omsingel en oral rondom die stad beleëringswalle gebou.', 'AFRNLV'),
(28, 52, 5, 'Hulle het Jerusalem beleër tot in die elfde regeringsjaar van koning Sedekia.', 'AFRNLV'),
(28, 52, 6, 'Teen 18 Julie van die elfde jaar wat Sedekia koning was, was die hongersnood in die stad baie erg. Daar was geen kos vir die inwoners nie.', 'AFRNLV'),
(28, 52, 7, 'Hulle het toe in ’n gedeelte van die stadsmuur ’n gat deurgebreek. Hoewel die Babiloniërs die stad omsingel het, het die soldate in die nag uit die stad probeer ontsnap. Hulle het by ’n hek tussen die twee mure, agter die koningstuin, uitgegaan en in die rigting van die Jordaanvallei gevlug.', 'AFRNLV'),
(28, 52, 8, 'Maar die Babiloniërs het hulle agtervolg. Hulle het koning Sedekia ingehaal op die vlakte naby Jerigo. Daar is sy leër van hom geskei en hulle het in alle rigtings gespat.', 'AFRNLV'),
(28, 52, 9, 'Hulle het Sedekia gevang en hom na koning Nebukadnesar in Ribla, in die Hamatgebied, gebring. Koning Nebukadnesar het hom daar verhoor.', 'AFRNLV'),
(28, 52, 10, 'Die koning van Babel het Sedekia se seuns voor hom doodgemaak asook al die ander leiers van Juda.', 'AFRNLV'),
(28, 52, 11, 'Sedekia se oë is uitgesteek en daarna is hy in kettings geboei en die koning van Babel het hom na Babel toe gebring. Daar is hy in die tronk gegooi, waar hy tot sy dood gebly het.', 'AFRNLV'),
(28, 52, 12, 'Op 17 Augustus, in die negentiende regeringsjaar van Nebukadnesar van Babel, het Nebusaradan in Jerusalem aangekom. Hy was kaptein van koning Nebukadnesar se lyfwag.', 'AFRNLV'),
(28, 52, 13, 'Hy het die tempel, die koning se paleis en al die huise in Jerusalem afgebrand. Hy het al die belangrikste geboue afgebrand.', 'AFRNLV'),
(28, 52, 14, 'Die Babiloniese leër wat saam met die kaptein van die lyfwag was, het al die mure rondom Jerusalem afgebreek.', 'AFRNLV'),
(28, 52, 15, 'Nebusaradan, kaptein van die Babiloniese koning se lyfwag, het toe van die armste mense na Babel weggevoer. Hy het ook die mense wat nog in die stad agtergebly het in ballingskap na Babel geneem, saam met al die vakmanne en mense wat na koning Nebukadnesar oorgeloop het.', 'AFRNLV'),
(28, 52, 16, 'Nebukadnesar het net die heel armste mense toegelaat om in die land agter te bly. Hulle moes die wingerde versorg en die landerye bewerk.', 'AFRNLV'),
(28, 52, 17, 'Die Babiloniërs het die koperpilare in die tempel afgebreek en ook die voetstukke waarop die koperwasbakke gestaan het. Hulle het dieselfde gedoen met die groot koperbad. Hulle het al hierdie koper na Babel toe weggedra.', 'AFRNLV'),
(28, 52, 18, 'Hulle het ook van die ander kopervoorwerpe in die tempel saamgevat — die potte, grawe, messe, komme en reukwerkbakke.', 'AFRNLV'),
(28, 52, 19, 'Hulle het ook die kleiner bakke, vuurpanne, potte, kandelare, komme en bakke vir die drankoffers gevat. Die kaptein van die lyfwag het al die voorwerpe van silwer of goud saamgeneem.', 'AFRNLV'),
(28, 52, 20, 'Van die kopervoorwerpe was so swaar dat dit nie geweeg kon word nie. Dit was voorwerpe wat koning Salomo destyds vir die tempel laat maak het. Dit was die twee koperpilare, die koperbad, die twaalf bulle onder hierdie bad en die voetstukke van die wasbakke.', 'AFRNLV'),
(28, 52, 21, 'Elkeen van hierdie pilare was net oor die nege meter hoog en ses meter in omtrek. Die pilare was aan die binnekant hol, met die wande nege sentimeter dik.', 'AFRNLV'),
(28, 52, 22, 'Die koperkopstuk bo-op elkeen van hierdie pilare was twee en ’n half meter hoog. Die kopstuk was reg rondom versier met koperafbeeldings van granate. Die tweede pilaar het net so gelyk.', 'AFRNLV'),
(28, 52, 23, 'Aan die kante was daar 96 granate. As dié in die vlegwerk bo bygetel word, was dit altesaam 100 granate.', 'AFRNLV'),
(28, 52, 24, 'Nebusaradan het die hoëpriester Seraja, asook die priester tweede in rang, Sefanja, saam met hom geneem. Hy het ook drie van die deurwagte saamgeneem.', 'AFRNLV'),
(28, 52, 25, 'Van die mense wat nog in die stad was, het Nebusaradan ’n offisier van die leër en sewe van die koning se raadgewers gevange geneem. Hy het ook nog die sekretaris van die offisier wat verantwoordelik was om soldate vir die leër te werf, gevange geneem. Verder het hy 60 ander mense in die stad gevang en saamgevat.', 'AFRNLV'),
(28, 52, 26, 'Nebusaradan het al hierdie mense na die koning van Babel in Ribla gebring.', 'AFRNLV'),
(28, 52, 27, 'Die koning van Babel het hulle almal daar in Ribla in die Hamatgebied doodgemaak. So is die mense van Juda uit hulle land in ballingskap weggevoer.', 'AFRNLV'),
(28, 52, 28, 'In totaal was die hoeveelheid mense wat as gevangenes na Babel weggevoer is, die volgende: In die sewende regeringsjaar van koning Nebukadnesar, 3 023 Jode.', 'AFRNLV'),
(28, 52, 29, 'In Nebukadnesar se agtiende jaar as koning het hy nog 832 mense uit Jerusalem weggevoer.', 'AFRNLV'),
(28, 52, 30, 'In Nebukadnesar se 23ste jaar as koning het hy Nebusaradan, die hoof van sy lyfwag, na Juda gestuur. Hy het nog 745 Judeërs in ballingskap geneem. Altesaam is 4 600 mense gevange geneem.', 'AFRNLV'),
(28, 52, 31, 'In die 37ste jaar van koning Jojagin se ballingskap in Babel, het Ewil-Merodak koning in Babel geword. Hy was Jojagin goedgesind en het hom uit die tronk vrygelaat. Dit het gebeur op 31 Maart van daardie jaar.', 'AFRNLV'),
(28, 52, 32, 'Ewil-Merodak het baie vriendelik met koning Jojagin gepraat. Hy het Jojagin beter behandel as al die ander konings wat in Babel in ballingskap was.', 'AFRNLV'),
(28, 52, 33, 'Jojagin is ook toegelaat om nie langer sy tronkklere te dra nie. Hy is ook toegelaat om vir die res van sy lewe saam met die koning te eet.', 'AFRNLV'),
(28, 52, 34, 'Die koning van Babel het ook vir Jojagin ’n gereelde toelaag gegee. Dit was om in sy daaglikse behoeftes te voorsien. Hy sou dit kry so lank as wat hy lewe.', 'AFRNLV'),
(29, 1, 1, 'Die stad wat vol mense was, is nou verlate. Sy sit alleen daar, soos ’n weduwee wat treur. Die stad wat eens die nasies se koningin was, het nou hulle slaaf geword.', 'AFRNLV'),
(29, 1, 2, 'Sy sit dwarsdeur die nag en huil. Trane loop oor haar wange. Nie een van haar minnaars wil haar nou kom troos nie. Al haar vriende het haar verraai en haar vyande geword.', 'AFRNLV'),
(29, 1, 3, 'Juda is weggevoer in ballingskap. Hulle word verdruk en gedwing om te werk. Hulle woon tussen vreemde volke waar hulle nie tuis is nie. Hulle agtervolgers het hulle ingehaal en in ’n hoek vasgekeer.', 'AFRNLV'),
(29, 1, 4, 'Die paaie na Jerusalem lê verlate, want niemand kom meer na die tempelfeeste toe nie. By die stad se ingang is daar niemand nie. Die priesters staan en sug. Die jong vroue huil. Jerusalem kry bitter swaar.', 'AFRNLV'),
(29, 1, 5, 'Hulle wat Jerusalem onderdruk, het gewen. Dit gaan goed met haar vyande. Die Here het die stad gestraf oor die baie sondes wat daar gedoen is. Hulle het haar kinders gevang en weggevat na ’n ander land.', 'AFRNLV'),
(29, 1, 6, 'Al Jerusalem se skoonheid het verdwyn. Haar leiers het geword soos uitgehongerde takbokke, sonder ’n plek om te wei. Hulle kan nie wegvlug van hulle agtervolgers nie.', 'AFRNLV'),
(29, 1, 7, 'In hierdie tyd van swaarkry dink Jerusalem terug aan die tyd toe sy mooi was. Maar sy het in haar vyand se hande beland en niemand kon haar help nie. Haar vyand het haar verwoes en gelag toe sy val.', 'AFRNLV'),
(29, 1, 8, 'Jerusalem het baie gesondig soos iemand wat vuil word. Almal wat haar eers gerespekteer het, verag haar nou. Want hulle het haar kaal en vernederd gesien. Sy kan maar net sug en haar gesig in haar hande wegsteek.', 'AFRNLV'),
(29, 1, 9, 'Sy het haar skandalig gedra en nie aan haar straf gedink nie. Sy het so diep geval dat niemand haar kan help nie. “Here, kyk hoe sleg gaan dit,” snik sy. “My vyand het gewen!”', 'AFRNLV'),
(29, 1, 10, 'Al haar kosbaarhede het die vyand geplunder. Sy het gesien hoe vreemde volke die tempel van die Here ingaan, dié mense wat die Here verbied het om daar in te gaan.', 'AFRNLV'),
(29, 1, 11, 'Haar inwoners sug terwyl hulle na kos soek. Hulle het al hulle kosbaarhede vir kos geruil, net om aan die lewe te bly. “Kyk tog, Here,” sug sy. “Almal verag my!”', 'AFRNLV'),
(29, 1, 12, 'Is dit nie vreeslik vir julle wat by die stad verbyloop nie? Kyk goed of daar ’n hartseer is wat pyn soos dié van my! Die Here het dit oor my gebring toe Hy woedend was vir my.', 'AFRNLV'),
(29, 1, 13, 'Hy het vuur van bo gestuur wat my verteer. Hy het ’n vangnet vir my gespan wat my laat terugsteier. Hy het my verlate gemaak en ongeneeslik siek agtergelaat.', 'AFRNLV'),
(29, 1, 14, 'Die Here het met sy hand van my oortredings ’n juk gevleg. Hy het dit op my nek gesit. Dit het my laat struikel. Die Here het my uitgelewer aan hulle teen wie ek nie kan veg nie.', 'AFRNLV'),
(29, 1, 15, 'Die Here het al my sterk manne met minagting behandel. Hy het ’n leër laat kom wat my jong manne verpletter het. Die Here het Juda stukkend getrap soos ’n mens druiwe uittrap.', 'AFRNLV'),
(29, 1, 16, 'Daarom huil ek so. Trane loop oor my wange. Daar is niemand naby wat my kan troos nie. Daar is geen toekoms vir my kinders nie. Die vyand het ons oorweldig.', 'AFRNLV'),
(29, 1, 17, 'Jerusalem steek haar hande uit vir hulp, maar niemand kom troos nie. Die Here het beveel dat Israel se bure haar vyand moes word, en dat Jerusalem soos ’n vuil ding weggegooi moet word.', 'AFRNLV'),
(29, 1, 18, '“Die Here is reg,” sug sy. “Dit was ek wat teen Hom in opstand gekom het. Luister tog, al julle volke, na wat ek sê. Kyk na my hartseer. My dogters en my seuns is almal weggevoer as ballinge.', 'AFRNLV'),
(29, 1, 19, 'Ek het my vriende gevra om my te kom help, maar hulle het my in die steek gelaat. My priesters en oumense in die stad het van honger doodgegaan.', 'AFRNLV'),
(29, 1, 20, 'Kyk hoe benoud is ek, Here. My hart krimp inmekaar en ek bewe. Ek was in opstand teen U. Buite in die strate maai die swaard alles af. Binne in die huise is daar net dood.', 'AFRNLV'),
(29, 1, 21, 'Ander mense hoor hoe ek kreun, maar niemand kom my troos nie. My vyande het gehoor wat U met my gemaak het. Hulle juig omdat U dit aan my gedoen het. Laat kom tog die dag wat U beloof het, wanneer hulle soos ek sal word.', 'AFRNLV'),
(29, 1, 22, 'Kyk na al die kwaad wat hulle aangerig het. Straf hulle daarvoor, soos U vir my gestraf het vir al my oortredings. Ek sug baie diep. My hart is siek.', 'AFRNLV'),
(29, 2, 1, 'Soos ’n donker wolk het die Here se woede oor Jerusalem gekom. Hy het van bo uit die hemel die mooi stad van Israel in die grond gedruk. Toe Hy kwaad geword het, het Hy selfs die tempel nie gespaar nie.', 'AFRNLV'),
(29, 2, 2, 'Die Here het sonder genade elke huis in Israel vernietig. In sy woede het Hy die versterkte mure van Jerusalem omgestamp. Hy het hulle koninkryk met al sy leiers in die aarde weggetrap.', 'AFRNLV'),
(29, 2, 3, 'Hy het gekook van woede toe Hy Israel se krag gebreek het. Hy het nie ’n hand gelig om hulle te help toe hulle vyand hulle aangeval het nie. Hy was soos ’n vuur wat van alle kante af teen Israel uitgebreek het.', 'AFRNLV'),
(29, 2, 4, 'Hy het sy boog gespan teen sy mense asof hulle sy vyand is. Hy het sy krag gebruik om alles te verwoes wat kosbaar is. Hy het sy woede soos vuur laat uitbreek teen alles wat kosbaar is in Jerusalem.', 'AFRNLV'),
(29, 2, 5, 'Die Here het Israel verwoes asof dit sy vyand is. Al hulle blyplekke en vestings het Hy afgebreek. Baie hartseer en trane het Hy in Jerusalem gebring.', 'AFRNLV'),
(29, 2, 6, 'Hy het sy tempel afgebreek asof dit ’n afdak in ’n tuin was. Die Here het ’n einde gemaak aan feeste en Sabbatte in Sion. In sy verontwaardiging het Hy koning en priester uit die weg geruim.', 'AFRNLV'),
(29, 2, 7, 'Die Here het sy eie altaar verwerp. Hy het sy tempel verag. Hy het die vyand toegelaat om Jerusalem se vestingmure af te breek. Hulle het in die Here se huis lawaai gemaak asof hulle daar feesvier.', 'AFRNLV'),
(29, 2, 8, 'Die Here het besluit: Sion se mure moet afgebreek word. Hy het finaal besluit om dit te verwoes. Die versterkings en die mure het saam ineengestort.', 'AFRNLV'),
(29, 2, 9, 'Jerusalem se hekke lê op die grond. Die Here het hulle uit hulle skarniere geruk. Haar koning en haar leiers het by vreemde volke beland. Die wet het verdwyn. Profete kry nie meer visioene van die Here af nie.', 'AFRNLV'),
(29, 2, 10, 'Die leiers van Jerusalem sit stomgeslaan op die grond. Hulle het begrafnisklere aan en gooi grond op hulle koppe soos hulle treur. Die jongmeisies van Jerusalem laat uit skaamte hulle koppe hang.', 'AFRNLV'),
(29, 2, 11, 'My oë is leeg gehuil. Ek is bitter ontsteld as ek sien hoe my volk in duie stort. Kinders en babatjies val flou en sterf in die stad se strate.', 'AFRNLV'),
(29, 2, 12, '“Ons is honger,” sê die kinders vir hulle ma’s. In die strate sak hulle inmekaar soos iemand wat gewond is. Hulle sterf in die arms van hulle ma’s.', 'AFRNLV'),
(29, 2, 13, 'Met wie kan ek jou vergelyk, Jerusalem? Waarmee kan ek jou smarte vergelyk, Jerusalem? Hoe kan ek jou troos? Jou hartseer is dieper as die see. Wie sal jou ooit weer heel kan maak?', 'AFRNLV'),
(29, 2, 14, 'Jou profete het vir jou drogbeelde opgetower. Hulle het nie jou oortredings sigbaar gemaak nie. Dit sou verhoed het dat jy weggevat word uit jou land. Hulle het nuttelose dinge gesê wat jou eerder op ’n verkeerde spoor gelei het.', 'AFRNLV'),
(29, 2, 15, 'Almal wat by die stad verbyloop, slaan hulle hande saam. Hulle skud hulle kop en fluit van verbasing oor Jerusalem. Hulle spot en sê: “Is dit die stad wat die mooiste plek op aarde genoem is, die stad wat vreugde vir die hele wêreld bring?”', 'AFRNLV'),
(29, 2, 16, 'Al jou vyande spot met jou en fluit deur hulle tande: “Die dag het gekom waarvoor ons gewag het om hierdie stad te vernietig!”', 'AFRNLV'),
(29, 2, 17, 'Dit is die Here wat dit met jou laat gebeur wat Hy al lankal besluit het. Hy het Jerusalem genadeloos vernietig. Hy het jou vyand laat lekkerkry toe hulle jou verslaan het.', 'AFRNLV'),
(29, 2, 18, 'Mure van Jerusalem, pleit by die Here! Laat jou trane dag en nag vloei soos ’n rivier. Moenie vir ’n oomblik ophou nie.', 'AFRNLV'),
(29, 2, 19, 'Staan op, in die middel van die nag, om jou hart soos water voor die Here uit te stort. Steek jou hande uit na Hom om te pleit vir jou kinders wat op straat flou word van honger.', 'AFRNLV'),
(29, 2, 20, 'Kyk tog, Here, wat U maak met ons. Moet vroue dan die kinders eet vir wie hulle so lief is? Moet priesters en profete dan sterf in die tempel van die Here?', 'AFRNLV'),
(29, 2, 21, 'Jongmense en oumense lê dood buite in die straat. My jong meisies en jong mans het U genadeloos doodgemaak in u woede.', 'AFRNLV'),
(29, 2, 22, 'U het oraloor mense geroep asof hulle na ’n feesdag toe kom. Die dag toe die Here sy woede losgelaat het, was daar niemand wat ontsnap en bly leef het nie. My kinders wat ek grootgemaak het met sorg, is deur die vyand doodgemaak.', 'AFRNLV'),
(29, 3, 1, 'Ek is die man wat ellende ervaar het toe die Here kwaad was.', 'AFRNLV'),
(29, 3, 2, 'Hy het my na ’n plek gejaag waar daar geen lig is nie.', 'AFRNLV'),
(29, 3, 3, 'Hy het teen my gedraai. Sy hand is dag en nag teen my.', 'AFRNLV'),
(29, 3, 4, 'Hy het my laat uitteer. Ek het net vel en been geword. Hy het die gebeente van my liggaam gebreek.', 'AFRNLV'),
(29, 3, 5, 'Hy het my omsingel en my met swaarkry en lyding omring.', 'AFRNLV'),
(29, 3, 6, 'In ’n donker plek het Hy my gaan wegsit soos iemand wat lankal dood is.', 'AFRNLV'),
(29, 3, 7, 'Hy het my ingehok en met swaar kettings geboei sodat ek nie kon uitkom nie.', 'AFRNLV'),
(29, 3, 8, 'Wanneer ek bid en smeek vir hulp, ignoreer Hy my gebed.', 'AFRNLV'),
(29, 3, 9, 'Hy pak my pad toe met klippe, Hy laat my ompaaie loop.', 'AFRNLV'),
(29, 3, 10, 'Hy is soos ’n beer wat my voorlê, soos ’n leeu wat vir my lê en wag.', 'AFRNLV'),
(29, 3, 11, 'Hy het my uit die pad gesleep, my uitmekaargeskeur en my net so daar laat lê.', 'AFRNLV'),
(29, 3, 12, 'Hy het ’n pyl in sy boog gespan en sekuur na my gekorrel.', 'AFRNLV'),
(29, 3, 13, 'Hy het sy houer met pyle op my leeggeskiet.', 'AFRNLV'),
(29, 3, 14, 'My eie mense lag vir my. Hulle sing heeldag spotliedjies oor my.', 'AFRNLV'),
(29, 3, 15, 'Hy het my vol gemaak met bitter dinge. Hy laat my bitterheid drink.', 'AFRNLV'),
(29, 3, 16, 'Hy laat my klippe kou. Hy trap my weg in die grond.', 'AFRNLV'),
(29, 3, 17, 'Ek het al vergeet hoe dit is om gelukkig en voorspoedig te wees.', 'AFRNLV'),
(29, 3, 18, 'Ek roep uit: “Ek beteken niks. Ek verwag niks meer van die Here nie.”', 'AFRNLV'),
(29, 3, 19, 'Wanneer ek aan my pyn en my hartseer dink, word ek bitter.', 'AFRNLV'),
(29, 3, 20, 'Ek sal nooit ooit vergeet van hierdie slegte tyd nie.', 'AFRNLV'),
(29, 3, 21, 'Tog is daar een ding waarop ek kan reken en waarop ek altyd sal hoop:', 'AFRNLV'),
(29, 3, 22, 'Deur die Here se troue liefde is ons nie doodgemaak nie. Hy hou nooit op om vir ons om te gee nie. Sy genade het geen einde nie.', 'AFRNLV'),
(29, 3, 23, 'Op u ontferming kan ’n mens altyd vertrou. Dit is elke oggend nuut.', 'AFRNLV'),
(29, 3, 24, 'Ek sê vir myself: “My lewe behoort aan die Here. Daarom vertrou ek op Hom.”', 'AFRNLV'),
(29, 3, 25, 'Die Here is goed vir hulle wat op Hom wag en Hom soek.', 'AFRNLV'),
(29, 3, 26, 'Dit is goed om geduldig te wag totdat die Here ons red.', 'AFRNLV'),
(29, 3, 27, 'Dit is goed om van jongs af te leer om geduldig vir die Here te wag.', 'AFRNLV'),
(29, 3, 28, 'Mense moet geduldig sit en wag totdat die Here aandag aan hulle gee.', 'AFRNLV'),
(29, 3, 29, 'Daar is hoop vir jou as jy stilbly.', 'AFRNLV'),
(29, 3, 30, 'Draai jou ander wang wanneer jou vyande jou beledig.', 'AFRNLV'),
(29, 3, 31, 'Want die Here laat ’n mens nie vir altyd eenkant nie.', 'AFRNLV'),
(29, 3, 32, 'Hy bring wel hartseer, maar Hy het ook medelye omdat sy troue liefde so groot is.', 'AFRNLV'),
(29, 3, 33, 'Hy geniet dit nie wanneer mense seerkry of hartseer is nie.', 'AFRNLV'),
(29, 3, 34, 'Die leiers van sy volk het gevangenes mishandel.', 'AFRNLV'),
(29, 3, 35, 'Hulle het mense se regte vertrap in die teenwoordigheid van die Allerhoogste.', 'AFRNLV'),
(29, 3, 36, 'Hulle behandel mense in die hof onbillik. Hulle dink Hy sien dit nie raak nie.', 'AFRNLV'),
(29, 3, 37, 'Kan daar iets gebeur as die Here dit nie toelaat nie?', 'AFRNLV'),
(29, 3, 38, 'Is dit nie die Allerhoogste wat een mens help en ’n ander vernietig nie?', 'AFRNLV'),
(29, 3, 39, 'Waaroor sal ons kla wanneer ons gestraf word omdat ons oortree het?', 'AFRNLV'),
(29, 3, 40, 'Laat ons eerder gaan kyk na wat ons gedoen het en daaroor nadink sodat ons kan omdraai na die Here toe.', 'AFRNLV'),
(29, 3, 41, 'Laat ons ons harte en hande uitsteek na God daarbo en sê:', 'AFRNLV'),
(29, 3, 42, '“Ons was opstandig teen U en het nie na U geluister nie. U het ons nie vergewe nie.', 'AFRNLV'),
(29, 3, 43, '“U was so kwaad vir ons dat U ons agternagesit het om ons genadeloos uit te roei.', 'AFRNLV'),
(29, 3, 44, 'U het agter wolke gaan staan sodat ons gebede U nie kon bereik nie.', 'AFRNLV'),
(29, 3, 45, 'Tussen die nasies het U ons gemors en vullis gemaak.', 'AFRNLV'),
(29, 3, 46, 'Al ons vyande rek hulle monde oor ons.', 'AFRNLV'),
(29, 3, 47, 'Ons is bang. Ons sit vasgehok. Ons is verwoes en eenkant toe gegooi.”', 'AFRNLV'),
(29, 3, 48, 'Ek huil omdat my volk vernietig is.', 'AFRNLV'),
(29, 3, 49, 'Ek huil onophoudelik. Dit sal nie ophou', 'AFRNLV'),
(29, 3, 50, 'voordat die Here my van bo af raaksien nie.', 'AFRNLV'),
(29, 3, 51, 'Ek is ontsteld oor die vroue van Jerusalem.', 'AFRNLV'),
(29, 3, 52, 'My vyande het jag gemaak op my, sonder rede. Hulle wou my vang soos ’n voël.', 'AFRNLV'),
(29, 3, 53, 'Hulle wou my in ’n waterput verdrink. Hulle het klippe van bo af op my gegooi.', 'AFRNLV'),
(29, 3, 54, 'Waters het oor my kop gegaan en ek het gedink: “Dit is verby met my.”', 'AFRNLV'),
(29, 3, 55, 'Van onder in die put, o Here, het ek na U begin roep.', 'AFRNLV'),
(29, 3, 56, 'U het my hoor roep: “Moet asseblief nie u ore toedruk wanneer ek roep dat U my moet kom help nie.”', 'AFRNLV'),
(29, 3, 57, 'Toe ek na U geroep het, het U nadergekom en gesê: “Moenie bang wees nie!”', 'AFRNLV'),
(29, 3, 58, 'U het my saak verdedig en my lewe gered.', 'AFRNLV'),
(29, 3, 59, 'U het gesien ek is veronreg. Gee tog uitspraak in my guns!', 'AFRNLV'),
(29, 3, 60, 'U het gesien watter planne hulle teen my smee.', 'AFRNLV'),
(29, 3, 61, 'U het gehoor hoe hulle my beledig. U weet van al die planne wat hulle teen my gesmee het.', 'AFRNLV'),
(29, 3, 62, 'Hulle sit heeldag en sleg praat oor my.', 'AFRNLV'),
(29, 3, 63, 'Oral waar hulle kom, sing hulle spotliedjies oor my.', 'AFRNLV'),
(29, 3, 64, 'Betaal hulle terug in eie munt, o Here, vir alles wat aan my gedoen is.', 'AFRNLV'),
(29, 3, 65, 'Maak hulle hardkoppig en straf hulle dan daarvoor.', 'AFRNLV'),
(29, 3, 66, 'Vervolg hulle in u woede. Roei hulle uit van die aarde af.', 'AFRNLV'),
(29, 4, 1, 'Hoe dof het die goud geword! Die fynste goud het sy glans verloor. Die uitgesoekte edelstene lê oor die strate uitgestrooi.', 'AFRNLV'),
(29, 4, 2, 'Die inwoners van Jerusalem was hulle gewig in goud werd. Nou word hulle minder geag as potte van klei.', 'AFRNLV'),
(29, 4, 3, 'Selfs ’n jakkalswyfie laat haar kleintjies drink, maar die vroue van my volk het wreed geword, soos volstruise in die woestyn wat hulle kleintjies ignoreer.', 'AFRNLV'),
(29, 4, 4, 'Babatjies se monde is droog, maar hulle kry niks om te drink nie. Kindertjies soebat tevergeefs vir iets om te eet, en niemand gee vir hulle iets nie.', 'AFRNLV'),
(29, 4, 5, 'Die mense wat vroeër die lekkerste kos geëet het, loop nou op straat en bedel vir enigiets om te eet. Dié wat vroeër in paleise gebly het, krap op ashope rond vir iets om te eet.', 'AFRNLV'),
(29, 4, 6, 'My volk se skuld is groter as dié van Sodom, wat in ’n oomblik vernietig is sonder dat iemand kon keer.', 'AFRNLV'),
(29, 4, 7, 'Ons leiers was blinker as sneeu, witter as melk en so mooi soos edelstene.', 'AFRNLV'),
(29, 4, 8, 'Hulle het nou swarter geword as roet. Niemand herken hulle meer op straat nie. Hulle vel het gekrimp tot op die been. Hulle het uitgedroog soos hout.', 'AFRNLV'),
(29, 4, 9, 'Hulle wat doodgemaak is in die oorlog, is baie beter daaraan toe as hulle wat moet doodgaan van honger. Hulle lewe kwyn weg omdat daar niks is om te eet nie.', 'AFRNLV'),
(29, 4, 10, 'Sagmoedige vroue moes hulle eie kinders gaarmaak en hulle eet om te kan oorleef.', 'AFRNLV'),
(29, 4, 11, 'Maar nou is die Here se woede uitgewoed. Hy het sy ergste woede uitgegiet. Hy het ’n vuur in Jerusalem losgelaat wat dit afgebrand het tot op sy fondamente.', 'AFRNLV'),
(29, 4, 12, 'Daar was nie ’n koning op aarde of ’n mens in die wêreld wat ooit kon dink dat ’n vyand Jerusalem sou binnegaan nie.', 'AFRNLV'),
(29, 4, 13, 'Tog het dit gebeur omdat haar profete oortree het en haar priesters regverdige mense doodgemaak het in die stad.', 'AFRNLV'),
(29, 4, 14, 'Soos blindes het hulle voel-voel deur die strate geskuifel. Hulle klere was so vol bloed, dat niemand aan hulle wou raak nie.', 'AFRNLV'),
(29, 4, 15, 'Mense het vir hulle geskreeu: “Loop weg! Julle is onrein! Gee pad! Moenie aan ons raak nie!” Hulle het weggevlug, by heidennasies probeer bly, maar selfs dié nasies wou hulle nie daar toelaat nie.', 'AFRNLV'),
(29, 4, 16, 'Die Here het hulle verjaag. Hy gee nie om vir hulle nie. Die priesters en leiers word nie meer geëer en gerespekteer nie.', 'AFRNLV'),
(29, 4, 17, 'Ons het verniet gesit en wag dat ons vennote ons kom help. Ons het na nasies gekyk wat ons nie kon red nie.', 'AFRNLV'),
(29, 4, 18, 'Ons vyand was op ons spoor. Ons einde het gekom. Ons dae was getel. Dit was verby met ons.', 'AFRNLV'),
(29, 4, 19, 'Ons vyande het ons agtervolg, hulle het op ons neergeswiep, vinniger as arende uit die lug. Toe ons die berge in gevlug het, was hulle warm op ons spoor. In die woestyn het hulle ons reeds voorgelê.', 'AFRNLV'),
(29, 4, 20, 'Ons koning, die lewe van ons volk, die gesalfde van die Here, is in hulle strikke gevang. Ons het nogal gedink ons is veilig onder sy leiding tussen die ander nasies.', 'AFRNLV'),
(29, 4, 21, 'Julle Edomiete wat in Us bly, julle moet maar lag en lekkerkry. Julle beurt kom om dronk te word van God se woede, en dan kaal uitgetrek te word.', 'AFRNLV'),
(29, 4, 22, 'Jou straf sal verbygaan, Jerusalem. Jy sal terugkom uit ballingskap. Maar Edom, jou straf het nou eers begin. Dan gaan Hy jou sondes openbaar.', 'AFRNLV'),
(29, 5, 1, 'Here, hou ’n bietjie in gedagte wat met ons gebeur het. Kyk hoe ons verneder is.', 'AFRNLV'),
(29, 5, 2, 'Die grond wat ons geërf het, het in vreemde hande beland. Uitlanders besit ons eiendom.', 'AFRNLV'),
(29, 5, 3, 'Ons is weeskinders wat nie meer ’n pa het nie. Ons ma’s is weduwees.', 'AFRNLV'),
(29, 5, 4, 'Ons moet betaal vir die water wat ons drink. brandhout moet ons koop.', 'AFRNLV'),
(29, 5, 5, 'Agtervolgers blaas in ons nek. Ons is moeg maar ons durf nie rus nie.', 'AFRNLV'),
(29, 5, 6, 'By Egipte het ons gevra vir hulp en by Assirië vir kos.', 'AFRNLV'),
(29, 5, 7, 'Ons voorouers het sonde gedoen, maar hulle is nou al dood. En nou moet ons daarvoor betaal.', 'AFRNLV'),
(29, 5, 8, 'Slawe het nou ons base geword en niemand kan ons van hulle bevry nie.', 'AFRNLV'),
(29, 5, 9, 'Ons loop die risiko om doodgemaak te word wanneer ons in die wildernis kos bymekaarmaak.', 'AFRNLV'),
(29, 5, 10, 'Ons vel het donker geword van die hongersnood, asof dit in ’n oond gebak het.', 'AFRNLV'),
(29, 5, 11, 'Ons vroue word in Jerusalem gemolesteer en ons dogters in die dorpe van Juda verkrag.', 'AFRNLV'),
(29, 5, 12, 'Ons leiers word opgehang aan hulle hande. Daar is geen respek vir ons oumense nie.', 'AFRNLV'),
(29, 5, 13, 'Jong mans moet koring maal by die meul. Jong seuntjies steier onder vragte hout wat hulle moet dra.', 'AFRNLV'),
(29, 5, 14, 'Die leiers kan nie meer by die stad se poort sit en beraadslaag nie. Die jongmense maak nie meer musiek nie.', 'AFRNLV'),
(29, 5, 15, 'Vreugde het verdwyn uit ons harte. Ons vrolike danse het in treursange verander.', 'AFRNLV'),
(29, 5, 16, 'Die kroon het van ons koppe geval. Dit gaan sleg met ons, want ons het sonde gedoen.', 'AFRNLV'),
(29, 5, 17, 'Dit het ons swak gemaak. Ons oë het dof geword.', 'AFRNLV'),
(29, 5, 18, 'Die tempelheuwel is verlate. Jakkalse sluip daar rond.', 'AFRNLV'),
(29, 5, 19, 'U bly dieselfde, Here, vir ewig en altyd. U regeer van geslag tot geslag.', 'AFRNLV'),
(29, 5, 20, 'Hoekom hou U aan om van ons te vergeet? Hoekom hou U so lank aan om ons te vermy?', 'AFRNLV'),
(29, 5, 21, 'Lei ons terug na U toe, Here, sodat ons by U kan uitkom. Maak ons lewe weer soos dit vroeër was.', 'AFRNLV'),
(29, 5, 22, 'Of het U ons dan heeltemal verwerp? Gaan U dan vir altyd vir ons kwaad bly?', 'AFRNLV'),
(30, 1, 1, 'Op 31 Julie van my dertigste jaar was ek saam met die Judese ballinge langs die Kebarrivier in Babilonië. Die hemel het vir my oopgegaan en ek het visioene van God gesien.', 'AFRNLV'),
(30, 1, 2, 'Dit het gebeur gedurende die vyfde jaar wat koning Jojagin in ballingskap was.', 'AFRNLV'),
(30, 1, 3, 'Die Here het vir my, Esegiël die seun van Busi, die priester, ’n boodskap gegee. Ek was langs die Kebarrivier in die land van die Babiloniërs. En die hand van die Here was daar op my.', 'AFRNLV'),
(30, 1, 4, 'Terwyl ek gekyk het, sien ek ’n groot storm na my toe aankom uit die noorde. Voor die storm was daar ’n reuse wolk waarin die weerlig slaan en ’n helder lig brand. Die vuur binne-in die wolk het soos gloeiende metaal geblink.', 'AFRNLV'),
(30, 1, 5, 'Uit die middel van die wolk het vier lewende wesens gekom wat soos mense gelyk het,', 'AFRNLV'),
(30, 1, 6, 'behalwe dat elkeen van hulle vier gesigte en twee paar vlerke gehad het.', 'AFRNLV'),
(30, 1, 7, 'Hulle bene was reguit soos ’n mens s’n, maar hulle voete het gelyk soos ’n kalf s’n, en dit het geblink soos brons wat opgevryf is.', 'AFRNLV'),
(30, 1, 8, 'Onder elkeen van die vier vlerke kon ek hande sien soos dié van mense.', 'AFRNLV'),
(30, 1, 9, 'Die vlerke van elke lewende wese het geraak aan die vlerke van die twee wat langs hom staan. Die wesens kon in enige rigting vlieg sonder om om te draai.', 'AFRNLV'),
(30, 1, 10, 'Elkeen het die gesig van ’n mens na voor gehad, die gesig van ’n leeu aan die regterkant, die gesig van ’n bees aan die linkerkant en die gesig van ’n arend aan die agterkant.', 'AFRNLV'),
(30, 1, 11, 'Elkeen het ook twee pare uitgestrekte vlerke gehad. Met een paar vlerke het hulle geraak aan die ander een wat langs hulle staan. Met die ander paar het hulle hulleself toegemaak.', 'AFRNLV'),
(30, 1, 12, 'Hulle het in enige rigting gegaan wat die Gees wou. Hulle kon reguit vorentoe gaan sonder om ooit om te draai.', 'AFRNLV'),
(30, 1, 13, 'Die wesens het gelyk soos skerp kole vuur wat gloei of soos helder ligte wat brand. Dit het gelyk of weerlig heen en weer tussen hulle flits.', 'AFRNLV'),
(30, 1, 14, 'Die wesens het soos weerligstrale heen en weer beweeg.', 'AFRNLV'),
(30, 1, 15, 'Terwyl ek na hierdie wesens gestaar het, het ek vier wiele op die grond langs elke wese gesien.', 'AFRNLV'),
(30, 1, 16, 'Die wiele het soos kosbare stene geskitter. Al vier wiele het presies dieselfde gelyk. Binne-in elke wiel was daar nog ’n wiel wat dwars daarteenoor gedraai het.', 'AFRNLV'),
(30, 1, 17, 'Die wesens kon vorentoe beweeg in enige rigting waarheen hulle kyk sonder om om te draai as hulle beweeg.', 'AFRNLV'),
(30, 1, 18, 'Die vier wiele was ontsagwekkend groot, en hulle was rondom vol oë.', 'AFRNLV'),
(30, 1, 19, 'Wanneer die vier wesens beweeg het, het die wiele saam met hulle beweeg. As hulle opgestyg het, het die wiele ook opgegaan.', 'AFRNLV'),
(30, 1, 20, 'Die gees van die vier lewende wesens was in die wiele. Daarom het die wiele en die wesens gegaan waar die gees ook al gegaan het.', 'AFRNLV'),
(30, 1, 21, 'As die wesens beweeg het, het die wiele beweeg. En as die wesens stilgestaan het, het die wiele ook stilgestaan. As die wesens in die lug opgestyg het, het die wiele ook opgestyg, want die gees van die wesens was in die wiele.', 'AFRNLV'),
(30, 1, 22, 'Daar was ’n koepel bokant hulle koppe soos die horison. Dit het soos ’n kristal geblink, en dit was angswekkend.', 'AFRNLV'),
(30, 1, 23, 'Onder hierdie oppervlakte was die vlerke van die wesens uitgestrek wat aan mekaar geraak het, en elkeen het ook twee vlerke gehad waarmee hulle hulle lywe bedek het.', 'AFRNLV'),
(30, 1, 24, 'Wanneer hulle vlieg, het hulle vlerke gedreun soos golwe wat op die strand breek, of soos die stem van die Almagtige, of soos die geraas van ’n groot klomp soldate. En wanneer hulle stilstaan, het hulle die vlerke laat sak.', 'AFRNLV'),
(30, 1, 25, 'Daar het ’n stem gekom van bokant die koepel bo-oor die wesens se koppe, en hulle het hulle vlerke laat sak terwyl hulle tot stilstand kom.', 'AFRNLV'),
(30, 1, 26, 'Bokant die koepel bo hulle koppe was daar iets soos ’n troon van blou saffier. Hoog bokant hierdie troon was daar ’n figuur wat soos ’n mens gelyk het.', 'AFRNLV'),
(30, 1, 27, 'Van sy heupe af boontoe het sy lyf gegloei soos witwarm metaal. En van sy heupe af ondertoe het hy gelyk soos ’n baie helder vlam wat brand.', 'AFRNLV'),
(30, 1, 28, 'Reg rondom hom was die lig so helder soos die glans van ’n reënboog tussen die wolke. So het die heerlikheid van die Here aan my verskyn. Toe ek dit sien, het ek op my gesig op die grond neergeval, en toe het ek gehoor dat iemand met my praat.', 'AFRNLV'),
(30, 2, 1, '“Staan op, mensekind,” het die stem gesê. “Ek wil met jou praat.”', 'AFRNLV'),
(30, 2, 2, 'Die Gees het oor my gekom terwyl Hy gepraat het en my op my voete geplaas. Ek het sorgvuldig na sy woorde geluister.', 'AFRNLV'),
(30, 2, 3, '“Mensekind,” het Hy gesê, “Ek stuur jou na die volk Israel toe, ’n nasie wat teen My rebelleer. Hulle voorouers het al van die begin af teen My gerebelleer, en hulle is steeds tot vandag toe in opstand teen My.', 'AFRNLV'),
(30, 2, 4, 'Hulle is ’n hardkoppige geslag wie se harte verhard is. Maar Ek stuur jou om vir hulle te gaan sê: ‘Dit is wat die oppermagtige Here sê!’', 'AFRNLV'),
(30, 2, 5, 'En of hulle luister of nie, hulle moet ten minste weet dat daar ’n profeet tussen hulle is. Onthou, hulle is ’n opstandige spul.', 'AFRNLV'),
(30, 2, 6, '“Mensekind, moenie vir hulle bang wees nie. Moenie vrees nie, selfs al steek hulle dreigemente soos skerp dorings en doringstruike, en al leef jy tussen skerpioene. Moenie skrik vir wat hulle sê nie en moenie vrees vir hoe hulle lyk nie. Onthou, hulle is ’n klomp opstandige mense.', 'AFRNLV'),
(30, 2, 7, 'Gee my boodskap vir hulle, of hulle luister of nie. Maar hulle sal nie luister nie. Die hele spul is immers hardkoppig.', 'AFRNLV'),
(30, 2, 8, '“Mensekind, luister na wat Ek vir jou sê. Moenie so opstandig wees soos hulle nie. Maak jou mond oop en eet wat Ek vir jou gee.”', 'AFRNLV'),
(30, 2, 9, 'Toe sien ek ’n hand wat na my toe uitgesteek word. Dit het ’n boek vasgehou.', 'AFRNLV'),
(30, 2, 10, 'Die hand het die boek oopgerol en daar was hartseer begrafnisliedere en klaagliedere aan albei kante daarvan geskryf.', 'AFRNLV'),
(30, 3, 1, 'Die stem sê toe vir my: “Mensekind, eet wat Ek jou gee. Eet hierdie boek. En gaan dan en gee hierdie boodskap vir die volk Israel.”', 'AFRNLV'),
(30, 3, 2, 'Ek het toe my mond oopgemaak en Hy het my die boek gegee om te eet.', 'AFRNLV'),
(30, 3, 3, '“Eet dit alles. Eet jou versadig daaraan,” sê Hy. En toe ek dit eet, het dit so soet soos heuning geproe.', 'AFRNLV'),
(30, 3, 4, 'Toe sê Hy: “Mensekind, gaan na die volk Israel met my boodskappe.', 'AFRNLV'),
(30, 3, 5, 'Ek stuur jou nie na ’n vreemde volk wie se taal jy nie verstaan nie.', 'AFRNLV'),
(30, 3, 6, 'Nee, Ek stuur jou nie na ’n volk met ’n vreemde of moeilike taal nie. As Ek jou na húlle toe gestuur het, sou hulle geluister het.', 'AFRNLV'),
(30, 3, 7, 'Ek stuur jou na die volk Israel, maar hulle sal nie na jou luister nie, net soos hulle nie na My luister nie. Want die hele spul van hulle is hardkoppig en hulle harte is hard.', 'AFRNLV'),
(30, 3, 8, 'Maar kyk, Ek het jou net so hardkoppig en koppig gemaak soos hulle.', 'AFRNLV'),
(30, 3, 9, 'Ek het jou so hard soos ’n rots gemaak. Daarom moet jy nie vir hulle bang wees nie, ook nie as hulle jou kwaai aankyk nie, want hulle is ’n opstandige klomp.”', 'AFRNLV'),
(30, 3, 10, 'Toe voeg Hy by: “Mensekind, laat al my woorde eers diep in jou eie hart ingaan. Luister eers self sorgvuldig daarna.', 'AFRNLV'),
(30, 3, 11, 'Gaan dan na jou volk wat in ballingskap is en sê vir hulle: ‘Dit is wat die oppermagtige Here sê.’ Doen dit of hulle na jou luister of nie.”', 'AFRNLV'),
(30, 3, 12, 'Die Gees het my toe opgetel, en ek het ’n harde dreuning agter my gehoor wat sê: “Mag die heerlikheid van die Here in hierdie plek geprys word!”', 'AFRNLV'),
(30, 3, 13, 'Dit was die geluid van die vlerke van die lewende wesens wat teen mekaar geskuur het en die gerommel van die wiele onder hulle.', 'AFRNLV'),
(30, 3, 14, 'Die Gees het my toe opgetel en weggevat. Ek was verbitterd en kwaad, maar die Here het my veilig vasgehou.', 'AFRNLV'),
(30, 3, 15, 'Ek het by die Judese ballinge gekom wat langs die Kebarrivier bly. Ontsteld en verstom het ek sewe dae lank tussen hulle gesit.', 'AFRNLV'),
(30, 3, 16, 'Toe die sewe dae verby is, het die Here vir my ’n boodskap gegee. Hy het gesê:', 'AFRNLV'),
(30, 3, 17, '“Mensekind, Ek het jou aangestel om wag te hou oor Israel. As jy ’n boodskap van My af kry, moet jy dit dadelik vir die volk gee.', 'AFRNLV'),
(30, 3, 18, 'As Ek die bose mense waarsku en sê: ‘Jy verdien die doodstraf,’ maar jy waarsku hulle nie, sal hulle doodgaan vanweë hulle afskuwelike dade. Maar Ek sal jou verantwoordelik hou, en hulle bloed van jou eis.', 'AFRNLV'),
(30, 3, 19, 'As jy hulle waarsku en hulle hou aan om afskuwelike dinge te doen en weier om om te draai, sal hulle as gevolg van hulle sondes doodgaan. Maar jy sal jou eie lewe red omdat jy gedoen het wat vir jou gesê is.', 'AFRNLV'),
(30, 3, 20, '“As goeie mense die slegte begin doen en Ek hulle dan laat struikel om hulle te waarsku, sal hulle doodgaan. As jy hulle nie oor die gevolge van hulle optrede waarsku nie, sal hulle as gevolg van hulle sondes doodgaan. Die goeie wat hulle voorheen gedoen het, sal hulle dan nie help nie. Maar Ek sal jou verantwoordelik hou en hulle bloed van jou hand eis.', 'AFRNLV'),
(30, 3, 21, 'Maar as jy hulle waarsku en hulle draai om, sal hulle lewe, en jy sal ook jou eie lewe red.”', 'AFRNLV'),
(30, 3, 22, 'Toe het die Here van my besit geneem en vir my gesê: “Gaan uit na die vallei toe. Ek wil daar met jou praat.”', 'AFRNLV'),
(30, 3, 23, 'Ek het opgestaan en gegaan, en daar het ek die heerlikheid van die Here gesien, net soos in my eerste visioen by die Kebarrivier. En ek het op my gesig op die grond neergeval.', 'AFRNLV'),
(30, 3, 24, 'Toe het die Gees oor my gekom en my regop laat staan. Hy het met my gepraat en vir my gesê: “Gaan sluit jou toe in jou huis.', 'AFRNLV'),
(30, 3, 25, 'Daar sal jy met toue vasgebind word sodat jy nie tussen jou mense kan kom nie.', 'AFRNLV'),
(30, 3, 26, 'En Ek sal jou tong aan jou verhemelte laat klou sodat jy hulle nie kan waarsku nie, want hulle is ’n opstandige spul.', 'AFRNLV'),
(30, 3, 27, 'Maar wanneer Ek vir jou ’n boodskap gee, sal Ek jou tong losmaak sodat jy kan praat. Dan sal jy vir hulle sê: ‘Dit is wat die oppermagtige Here sê!’ Party sal na jou luister en ander sal weier, want hulle is ’n opstandige klomp.”', 'AFRNLV'),
(30, 4, 1, '“En nou, mensekind, vat ’n groot baksteen en sit dit voor jou neer. Teken dan ’n kaart van Jerusalem daarop.', 'AFRNLV'),
(30, 4, 2, 'Bou beleëringswalle teen die stadsmure. Omring dit met kampe vir die vyand se soldate en rig stormramme teen die mure op.', 'AFRNLV'),
(30, 4, 3, 'Neem dan ’n ysterplaat en sit dit tussen jou en die stad. Kyk na die stad en demonstreer hoe die vyand Jerusalem sal aanval. Laat dit Israel waarsku.', 'AFRNLV'),
(30, 4, 4, '“Gaan lê dan op jou linkersy en sit die sondeskuld van Israel op jou. Jy moet hulle straf dra vir die aantal dae wat jy daar op jou sy lê.', 'AFRNLV'),
(30, 4, 5, 'Jy moet Israel se straf dra vir 390 dae — een dag vir elke jaar wat hulle gesondig het.', 'AFRNLV'),
(30, 4, 6, 'Daarna moet jy omdraai en op jou regtersy lê vir 40 dae — ’n dag vir elke jaar wat Juda gesondig het.', 'AFRNLV'),
(30, 4, 7, '“Intussen moet jy aanhou om te wys hoe jy Jerusalem beleër. Lê daar met jou arm ontbloot en profeteer oor haar ondergang.', 'AFRNLV'),
(30, 4, 8, 'Ek sal jou met toue vasmaak sodat jy nie op jou ander sy kan draai nie, tot die tyd verby is dat jy die beleëring gedoen het.', 'AFRNLV'),
(30, 4, 9, '“Gaan dan nou en kry koring, gars, boontjies, lensies, sorghum en spelt. Meng dit saam in ’n skottel. Gebruik hierdie kos om vir jou brood te maak gedurende die 390 dae dat jy op jou sy moet lê.', 'AFRNLV'),
(30, 4, 10, 'Meet vir jouself 230 gram kos uit vir elke dag, en eet dit op vasgestelde tye.', 'AFRNLV'),
(30, 4, 11, 'Meet ook 600 milliliter water af vir elke dag, en drink dit op vasgestelde tye.', 'AFRNLV'),
(30, 4, 12, 'Bak die kos elke dag soos ’n ronde garsbrood. Terwyl al die mense kyk, moet jy dit gaarmaak oor ’n vuur van menslike ontlasting.', 'AFRNLV'),
(30, 4, 13, 'Want dit is wat die Here sê: Israel sal onrein kos eet tussen die volke waarheen Ek hulle verban!”', 'AFRNLV'),
(30, 4, 14, 'Toe sê ek: “O oppermagtige Here, ek is nooit voorheen verontreinig nie. Van kindsdae af tot nou toe het ek nooit enige dier geëet wat dood gevind is of wat deur wilde diere verskeur is nie. Ek het nooit enige onrein vleis geëet nie.”', 'AFRNLV'),
(30, 4, 15, '“Goed,” sê Hy. “Jy mag jou brood op koeimis gaarmaak eerder as op menslike ontlasting.”', 'AFRNLV'),
(30, 4, 16, 'Verder sê Hy vir my: “Mensekind, Ek sal sorg dat kos baie skaars word in Jerusalem. Dit sal sorgvuldig uitgeweeg word en met angs geëet word. Water sal druppel vir druppel uitgemeet word en met huiwering gedrink word.', 'AFRNLV'),
(30, 4, 17, 'Kos en water sal so skaars wees dat die mense mekaar wantrouig sal aankyk, en hulle sal wegkwyn onder hulle straf.”', 'AFRNLV'),
(30, 5, 1, '“Mensekind, vat ’n skerp swaard en gebruik dit as ’n skeermes om jou hare en jou baard af te skeer. Gebruik dan ’n skaal om jou hare in gelyke dele te verdeel.', 'AFRNLV'),
(30, 5, 2, '“Wanneer die beleëringsdae verby is, verbrand ’n derde daarvan in die middel van jou kaart van Jerusalem. Gooi nog ’n derde daarvan rondom die stad en kap dit stukkend met ’n swaard. Gooi die laaste derde in die wind, want Ek sal my volk met die swaard verstrooi.', 'AFRNLV'),
(30, 5, 3, 'Hou net ’n bietjie van die hare en knoop dit vas in jou klere.', 'AFRNLV'),
(30, 5, 4, 'Vat dan ’n bietjie van dié hare en gooi dit in die vuur en verbrand dit. Dan sal ’n vuur daarvandaan uitgaan en die hele Israel vernietig.', 'AFRNLV'),
(30, 5, 5, '“So sê die oppermagtige Here: Hierdie is ’n demonstrasie van wat met Jerusalem gaan gebeur. Ek het haar in die middel van die nasies geplaas.', 'AFRNLV'),
(30, 5, 6, 'Maar sy het in opstand teen my bepalings gekom en was boser as die nasies in die omgewing.Sy het geweier om die wette te gehoorsaam wat Ek vir haar gegee het.', 'AFRNLV'),
(30, 5, 7, '“Dis wat die oppermagtige Here sê: Omdat jy geweier het om die wette en bepalings te gehoorsaam en slegter opgetree het as jou bure,', 'AFRNLV'),
(30, 5, 8, 'het Ek, die oppermagtige Here, nou self jou vyand geword. Ek sal jou in die openbaar straf terwyl al die nasies toekyk.', 'AFRNLV'),
(30, 5, 9, 'Oor al die afskuwelike dinge wat jy gedoen het, sal Ek met jou doen wat Ek nog nooit gedoen het nie, en wat Ek ook nooit weer sal doen nie.', 'AFRNLV'),
(30, 5, 10, 'Ouers sal hulle eie kinders eet, en kinders sal hulle ouers eet. En Ek sal julle straf deur die enkeles wat oorleef tot by die uithoeke van die aarde te verstrooi.', 'AFRNLV'),
(30, 5, 11, '“So seker as wat Ek leef, sê die oppermagtige Here, sal Ek jou volledig afsny. Ek sal jou nie jammer kry nie omdat jy my tempel verontreinig het met walglikhede en afskuwelikhede.', 'AFRNLV'),
(30, 5, 12, '’n Derde van jou volk sal in die stad van hongersnood en siekte omkom. ’n Derde sal deur die vyand buite die stadsmure doodgemaak word. En ’n derde sal Ek in die wind verstrooi en hulle met my swaard agtervolg.', 'AFRNLV'),
(30, 5, 13, 'Dan sal my woede afgekoel wees, en Ek sal tevrede wees. En wanneer my woede teen hulle bedaar het, sal die hele Israel weet dat Ek, die Here, met hulle in my jaloerse ywer gepraat het.', 'AFRNLV'),
(30, 5, 14, '“En so verander Ek jou in ’n puinhoop, en die omringende nasies en elkeen wat verbygaan, sal met jou spot.', 'AFRNLV'),
(30, 5, 15, 'Hulle sal jou spot en jou uitlag en beledig. Jy sal ’n waarskuwing en afskrikmiddel wees vir die volke rondom jou. Hulle sal sien wat gebeur wanneer die Here teen ’n volk draai as Hy kwaad is. “Dit is Ek, die Here, wat praat!', 'AFRNLV'),
(30, 5, 16, '“Ek sal dodelike pyle van hongersnood op julle afskiet om julle te vernietig. Die hongersnood sal al erger word totdat elke krummeltjie kos op is.', 'AFRNLV'),
(30, 5, 17, 'Saam met die hongersnood sal wilde diere julle aanval en julle van julle kinders beroof. Siekte en oorlog sal deur julle land woed, en Ek sal die vyand se swaard teen julle bring. Dit is Ek, die Here, wat praat!”', 'AFRNLV'),
(30, 6, 1, 'Daar het toe weer ’n boodskap van die Here gekom:', 'AFRNLV'),
(30, 6, 2, '“Mensekind, kyk in die rigting van die berge van Israel en profeteer teen hulle.', 'AFRNLV'),
(30, 6, 3, 'Gee vir die berge van Israel hierdie boodskap van die oppermagtige Here. Dit is wat die oppermagtige Here vir die berge en heuwels, vir die klowe en valleie sê: Ek gaan oorlog op julle laat losbreek. En Ek gaan die heidense tempels op julle hoogtes vernietig.', 'AFRNLV'),
(30, 6, 4, 'Al julle altare sal stukkend geslaan word, en julle wierookaltare sal uitmekaargebreek word. En Ek sal julle mense voor julle afgode doodmaak.', 'AFRNLV'),
(30, 6, 5, 'Ek sal julle lyke voor julle afgode neergooi en julle bene voor julle altare verstrooi.', 'AFRNLV'),
(30, 6, 6, 'Waar julle ook al bly, sal julle stede in puinhope verander en julle hoogtes vernietig word. Julle altare sal vernietig en verwoes word. Julle afgode sal stukkend geslaan word en verdwyn. Julle wierookaltare sal uitmekaargeskop word. Daar sal niks oorbly van alles wat julle gemaak het nie.', 'AFRNLV'),
(30, 6, 7, 'Die dag wanneer die hele plek vol lyke lê, sal julle weet dat Ek die Here is.', 'AFRNLV'),
(30, 6, 8, '“Tog sal Ek enkeles onder my mense aan die verwoesting laat ontsnap, en hulle sal onder die nasies van die wêreld verstrooi word.', 'AFRNLV'),
(30, 6, 9, 'En wanneer hulle as ballinge tussen die nasies bly, sal hulle My onthou. Hulle sal raaksien hoe hartseer Ek gevoel het toe hulle ontrou was deur van My af weg te draai en agter ander gode aan te loop. En dan sal hulle hulleself haat oor al hulle boosheid en al hulle afskuwelike dade.', 'AFRNLV'),
(30, 6, 10, 'Dan sal hulle erken dat Ek alleen die Here is en dat Ek ernstig was toe Ek gedreig het dat al hierdie dinge met hulle gaan gebeur.', 'AFRNLV'),
(30, 6, 11, '“Dit is wat die oppermagtige Here sê: Klap jou hande en stamp jou voete van ontsteltenis. Roep uit ‘Ag, nee!’ oor al die afskuwelike dinge wat die mense van Israel aangevang het. Hulle sal omkom deur oorloë, hongersnood en pessiektes.', 'AFRNLV'),
(30, 6, 12, 'Hulle wat ver weg in ballingskap gevoer is, sal deur die pes getref word en dié wat naby is, sal in gevegte omkom. En enigeen wat oorbly en nog oorleef, sal in die hongersnood doodgaan. So sal Ek my woede op hulle afkoel.', 'AFRNLV'),
(30, 6, 13, 'Dan, wanneer hulle lyke tussen hulle afgode en altare verstrooi lê, sal hulle weet en erken dat Ek alleen die Here is. Dit sal wees op elke heuwel en berg en onder elke groen boom en groot eik waar hulle wierook vir hulle gode gebrand het.', 'AFRNLV'),
(30, 6, 14, 'Ek sal hulle met my hand stukkend druk en hulle land verlate laat, vanaf die wildernis in die suide tot Ribla in die noorde. Dan sal hulle weet dat Ek die Here is.”', 'AFRNLV'),
(30, 7, 1, 'Toe het hierdie boodskap van die Here na my toe gekom:', 'AFRNLV'),
(30, 7, 2, '“Mensekind, die oppermagtige Here sê vir Israel: Die einde is hier! Die einde kom tot aan die uithoeke van die land.', 'AFRNLV'),
(30, 7, 3, 'Nou het die einde aangebreek oor jou, want Ek laat my woede teen jou losbars. Ek gaan jou straf vir wat jy aangevang het. Ek roep jou tot verantwoording oor jou afskuwelike gedrag.', 'AFRNLV'),
(30, 7, 4, 'Ek sal wegkyk en jou nie weer jammer kry nie. Ek gaan jou ten volle laat betaal vir al die afskuwelike dinge wat jy aangevang het. Dan sal jy weet en erken dat Ek die Here is!', 'AFRNLV'),
(30, 7, 5, '“Die oppermagtige Here sê: Ramp na ramp bring Ek oor jou!', 'AFRNLV'),
(30, 7, 6, 'Die einde het gekom! Dit het aangebreek! Jou finale vernietiging wag!', 'AFRNLV'),
(30, 7, 7, 'Mense van Israel, die dag van jou vernietiging breek aan. Die tyd het gekom. Die dag van moeilikheid is naby! Daardie dag sal daar verwarring wees, nie vreugde nie.', 'AFRNLV'),
(30, 7, 8, 'Binnekort stort Ek my woede uit op jou. Ek sal jou oordeel oor jou optrede. Dan straf Ek jou vir jou afskuwelike gedrag.', 'AFRNLV'),
(30, 7, 9, 'Ek sal jou nie verskoon en jou nie jammer kry nie. Ek sal jou straf oor jou gedrag en al jou afskuwelike dade. Dan sal jy weet dis Ek, die Here, wat jou geslaan het.', 'AFRNLV'),
(30, 7, 10, '“Die dag van oordeel is hier. Jou vernietiging wag! Die volk se afskuwelike dade en trots het ’n klimaks bereik.', 'AFRNLV'),
(30, 7, 11, 'Geweld sal teen hulle losbreek as straf oor hulle afskuwelike optrede. Van die trotse en bose mense sal nie een oorleef nie. Al hulle skatte sal saam met hulle vergaan.', 'AFRNLV'),
(30, 7, 12, 'Ja, die tyd het gekom! Die dag is hier dat die een wat koop, nie bly moet wees nie, en dié wat verkoop nie spyt sal wees nie, want my woede rus op almal in die land.', 'AFRNLV'),
(30, 7, 13, 'Sou enige handelaars oorleef, sal hulle nooit weer kan terugkeer na hulle besigheid nie. Want wat Hy gesê het, geld vir almal. Dit kan nie verander word nie! Nie een mens se lewe deur sonde verwring, sal herstel nie.”', 'AFRNLV'),
(30, 7, 14, '“Die trompette roep Israel se weermag op om gereed te maak vir die geveg, maar niemand luister daarna nie. My woede is teen hulle gerig.', 'AFRNLV'),
(30, 7, 15, 'Enigiemand wat dit buite die stadsmure waag, sal deur die vyand doodgemaak word. En dié wat in die stad agterbly, sal doodgaan van hongersnood en pessiektes.', 'AFRNLV'),
(30, 7, 16, 'Die enkeles wat wel ontsnap en na die berge vlug, sal soos duiwe kla. Hulle sal huil oor hulle sondes.', 'AFRNLV'),
(30, 7, 17, 'Almal se hande sal slap hang. Hulle knieë sal so swak wees soos water.', 'AFRNLV'),
(30, 7, 18, 'Hulle sal begrafnisklere aantrek en hulle aantrek met angs. Skaamte sal geskryf staan op hulle gesigte. Hulle sal hulle koppe kaal skeer.', 'AFRNLV'),
(30, 7, 19, '“Hulle sal hulle geld weggooi soos ’n mens waardelose gemors weggooi. Want geld sal nie verlossing kan koop op die dag wat die Here sy woede afkoel nie. Dit sal hulle nie kan bevredig of hulle versadig nie. Dit was juis hulle liefde vir geld wat veroorsaak het dat hulle gestruikel het.', 'AFRNLV'),
(30, 7, 20, 'Hulle was so trots op hulle goue juweliersware, en het dit gebruik om vir hulle walglike beelde en afskuwelike afgode te maak. Dis hoekom Ek hulle rykdom afskuwelik vir hulle sal maak.', 'AFRNLV'),
(30, 7, 21, 'Ek sal dit weggee as buit vir vreemdelinge. Die slegste van die nasies sal dit onrein maak.', 'AFRNLV'),
(30, 7, 22, 'Ek sal wegkyk wanneer hierdie rowers my kosbare land binneval en dit vernietig.', 'AFRNLV'),
(30, 7, 23, '“Maak kettings gereed vir my volk, want die land is vol bloed deur verskriklike misdade. Jerusalem is vol geweld.', 'AFRNLV'),
(30, 7, 24, 'Die wreedste nasies bring Ek om hierdie mense se huise vir hulleself te vat. Ek beëindig die trotsheid van die sterkes; hulle heiligdomme sal ontheilig word.', 'AFRNLV'),
(30, 7, 25, 'My volk sal bewe van angs. Hulle sal na vrede soek, maar dit nêrens kry nie.', 'AFRNLV'),
(30, 7, 26, 'Ramp sal volg op ramp en gerug sal volg op gerug. Verniet soek hulle na profete wat ’n visioen kan bring. Die priesters sal hulle nie leer nie en die leiers sal hulle nie raad gee nie.', 'AFRNLV'),
(30, 7, 27, 'Die koning en die leier sal hulpeloos staan. Hulle sal wanhopig huil, en die mense se hande sal bewe van vrees. Ek sal die bose dag oor hulle bring wat hulle oor ander gebring het. Hulle sal die straf ontvang wat hulle so ryklik verdien. Dan sal hulle weet dat Ek die Here is!”', 'AFRNLV'),
(30, 8, 1, 'Op 17 September, in die sesde jaar wat koning Jojagin in ballingskap was, het die leiers van Juda in my huis gesit. En die hand van die oppermagtige Here was op my.', 'AFRNLV'),
(30, 8, 2, 'Ek het iemand gesien wat soos ’n mens lyk. Van die heupe af ondertoe het dit gelyk of hy van ’n brandende vlam gemaak is. En van sy heupe af boontoe het hy soos gloeiende metaal gelyk.', 'AFRNLV'),
(30, 8, 3, 'Hy het wat na sy hand gelyk het, na my uitgesteek en my aan my hare gevat. Toe het die Gees my in die lug opgetel en Hy het my in ’n visioen wat van God af kom na Jerusalem toe gedra. Ek is na die hek aan die noordekant van die binnehof van die tempel geneem. Daar het ’n groot afgodsbeeld gestaan wat die Here baie kwaad gemaak het.', 'AFRNLV'),
(30, 8, 4, 'Skielik was die heerlikheid van God daar, net soos ek dit die vorige keer in die vallei gesien het.', 'AFRNLV'),
(30, 8, 5, 'Toe het die Here vir my gesê: “Mensekind, kyk na die noordekant.” Ek het gekyk. Daar langs die ingang aan die noordekant van die hek na die altaar het die beeld gestaan wat soveel goddelike woede veroorsaak het.', 'AFRNLV'),
(30, 8, 6, '“Mensekind,” het Hy gesê, “sien jy wat hulle doen? Sien jy die afskuwelike groot sondes wat die mense van Israel doen, sondes wat My uit my heilige woning dryf? Maar kom, jy sal selfs nog groter sondes sien as dit.”', 'AFRNLV'),
(30, 8, 7, 'Toe het Hy my na die deur van die tempel se voorhof geneem. Ek kon daar ’n opening in die muur sien.', 'AFRNLV'),
(30, 8, 8, 'Hy het vir my gesê: “Mensekind, breek die muur af.” Ek het die muur afgebreek en toe ’n deur na ’n geheime kamer gekry.', 'AFRNLV'),
(30, 8, 9, '“Gaan in,” sê Hy vir my. “Gaan kyk na die afskuwelike dinge wat daar binnekant aangaan.”', 'AFRNLV'),
(30, 8, 10, 'Ek het toe ingegaan. Ek het gesien dat die mure vol kruipende dinge en ander afskuwelike skepsels geteken was. Ek het ook die afgode van Israel gesien wat rondom teen die mure uitgekap is.', 'AFRNLV'),
(30, 8, 11, 'Daar het 70 leiers van Israel gestaan met Jaäsanja seun van Safan in hulle midde. Elkeen van hulle het ’n wierookbak gehad. Daar het ’n dik wolk wierook bokant hulle koppe gehang.', 'AFRNLV'),
(30, 8, 12, 'Toe het Hy vir my gesê: “Mensekind, het jy gesien wat die leiers van Israel in die donkerte doen, elkeen by die heiligdom van sy afgod? Hulle sê: ‘Die Here sien ons nie. Die Here is uit die land uit!’”', 'AFRNLV'),
(30, 8, 13, 'Toe voeg Hy by: “Kom Ek wys jou nog afskuweliker sondes as dié.”', 'AFRNLV'),
(30, 8, 14, 'Hy het my na die noordelike hek van die Here se heilige woning gebring waar ’n klomp vroue gesit het. Hulle het verlangend na die afgod Tammus geroep.', 'AFRNLV'),
(30, 8, 15, '“Het jy dit gesien?” het Hy gevra. “Maar Ek sal jou selfs nog groter sondes as hierdie wys!”', 'AFRNLV'),
(30, 8, 16, 'Toe bring Hy my na die binneste voorhof van die Here se woning. By die ingang, tussen die voorportaal en die altaar, het 25 mans met hulle rug na die Here se tempel toe gestaan. Hulle het na die oostekant gekyk en voor die son in die ooste neergebuig.', 'AFRNLV'),
(30, 8, 17, '“Het jy dit gesien, mensekind?” vra Hy my. “Is dit nie genoeg vir die volk van Israel dat hulle hierdie afskuwelike sondes doen nie? Moet hulle nou ook die land vol geweld maak, en my woede aanhoudend laat losbreek? Kyk hoe hulle nou in afvalligheid van My druiweranke voor hulle neuse rondswaai!', 'AFRNLV'),
(30, 8, 18, 'Daarom gaan Ek hulle nou in my woede tref. Ek sal hulle nie jammer kry of hulle verskoon nie. En al pleit hulle vir genade, sal Ek nie luister nie.”', 'AFRNLV'),
(30, 9, 1, 'Toe het die Here baie hard geroep waar ek kon hoor: “Laat kom die mense wat die stad moet straf! Sê vir hulle hulle moet wapens saambring!”', 'AFRNLV'),
(30, 9, 2, 'Toe kom daar ses mans van die boonste hek af aan die noordekant, elkeen met ’n wapen in die hand waarmee hulle kan doodmaak. Een van hulle het klere van linne aangehad met ’n skrywer se gereedskap aan sy sy. Hulle het almal in die tempel se voorhof ingegaan en daar langs die bronsaltaar gaan staan.', 'AFRNLV'),
(30, 9, 3, 'Toe het die heerlikheid van die God van Israel opgestyg van tussen die gerubs, waar dit gebly het, en beweeg na die drumpel van die tempel. Die Here het geroep na die man met linneklere aan en skrywersgereedskap by hom.', 'AFRNLV'),
(30, 9, 4, 'Hy sê toe vir hom: “Gaan stap deur die strate van Jerusalem en sit ’n merk op die voorkop van elkeen wat huil en sug oor al die afskuwelike sondes wat hulle rondom hulle sien.”', 'AFRNLV'),
(30, 9, 5, 'Toe hoor ek die Here sê vir die ander mans: “Loop agter hom aan deur die stad en maak almal dood wat nie ’n merk op hulle voorkop het nie. Julle mag geen genade bewys nie! Julle mag niemand jammer kry nie!', 'AFRNLV'),
(30, 9, 6, 'Maak almal dood, jonk en oud, dogters en vroue en kindertjies. Maar julle mag nie raak aan iemand wat die merk het nie. Begin met julle werk hier by my heiligdom!” Hulle het eers die 70 leiers wat voor in die tempel gestaan het, doodgemaak.', 'AFRNLV'),
(30, 9, 7, '“Verontreinig my woonplek!” het die Here beveel. “Maak sy voorhowe vol met die lyke van die mense wat julle doodmaak! Gaan!” Toe het hulle deur die stad gegaan en gedoen soos hulle beveel is.', 'AFRNLV'),
(30, 9, 8, 'Terwyl hulle gedoen het soos hulle beveel is, was ek alleen. Ek het op my gesig op die grond neergeval en gepleit: “O oppermagtige Here, sal U niemand in Israel laat oorbly as U u woede op Jerusalem afkoel nie?”', 'AFRNLV'),
(30, 9, 9, 'Toe sê Hy vir my: “Die sondeskuld van die mense van Israel en Juda is baie groot. Die hele land is vol bloed. Die hele stad verdraai die reg. Boonop sê hulle: ‘Die Here het uit die land weggetrek! Die Here sien dit nie!’', 'AFRNLV'),
(30, 9, 10, 'Daarom gaan Ek hulle nie red nie. Ek sal hulle nie jammer kry nie. Ek sal hulle ten volle laat boet vir alles wat hulle gedoen het.”', 'AFRNLV'),
(30, 9, 11, 'Toe het die man met klere van linne en met die skrywersgereedskap by hom, verslag kom doen: “Ek het die werk voltooi wat U vir my gegee het.”', 'AFRNLV'),
(30, 10, 1, 'Terwyl ek nog kyk, sien ek iets wat lyk soos ’n troon van blou saffier en wat bokant die kristalkoepel verskyn. Dit was bokant die koppe van die gerubs.', 'AFRNLV'),
(30, 10, 2, 'Toe sê die Here vir die man met klere van linne: “Gaan in tussen die wiele onder die gerubs en vat ’n hand vol van die gloeiende kole tussen die gerubs. Gaan strooi dit oor die stad!” Hy het toe so gemaak terwyl ek toekyk.', 'AFRNLV'),
(30, 10, 3, 'Die gerubs het aan die suidekant van die tempel gestaan toe die man ingegaan het, en die wolk van heerlikheid het die hele voorhof gevul.', 'AFRNLV'),
(30, 10, 4, 'Toe het die heerlikheid van die Here opgestyg van bokant die gerubs en na die drumpel van die tempel gegaan. Die tempel was gevul met hier-die wolk van heerlikheid, en die tempel het blink geskyn van die heerlikheid van die Here.', 'AFRNLV'),
(30, 10, 5, 'Die vlerke van die gerubs wat beweeg het, het soos die stem van God die Almagtige geklink. Dit kon duidelik in die buitenste voorhof gehoor word.', 'AFRNLV'),
(30, 10, 6, 'Die Here sê toe vir die man met die linneklere: “Gaan tussen die gerubs in en vat van die brandende kole tussen die wiele.” Die man het ingegaan en langs een van die wiele gaan staan.', 'AFRNLV'),
(30, 10, 7, 'Een van die gerubs het sy hand uitgesteek en brandende kole gevat uit die vuur wat tussen hulle is. Hy sit toe die kole in die hande van die man met die linneklere. Die man het dit gevat en uitgegaan.', 'AFRNLV'),
(30, 10, 8, 'Die gerubs het almal iets onder hulle vlerke gehad wat soos mense se hande gelyk het.', 'AFRNLV'),
(30, 10, 9, 'Ek sien toe dat daar langs elkeen van die gerubs ’n wiel is. Die wiele het soos edelstene geblink.', 'AFRNLV'),
(30, 10, 10, 'Die vier wiele het presies eenders gelyk. Binne-in elke wiel het ’n ander wiel dwars gedraai.', 'AFRNLV'),
(30, 10, 11, 'Die gerubs kon beweeg in die rigting van enige van die vier kante, sonder om van koers te verander as hulle beweeg; in die rigting waarheen die voorste gedraai was, het die ander gevolg, en hulle het nie van koers verander as hulle beweeg nie.', 'AFRNLV'),
(30, 10, 12, 'Die gerubs en die wiele was vol oë. Die gerubs het oë oor hulle hele lywe gehad, en ook op hulle hande en hulle rûe en hulle vlerke.', 'AFRNLV'),
(30, 10, 13, 'Ek het gehoor iemand praat daarvan as “wiele”.', 'AFRNLV'),
(30, 10, 14, 'Elkeen van die vier gerubs het vier gesigte gehad. Die eerste was die gesig van ’n bees. Die tweede was die gesig van ’n mens. Die derde was die gesig van ’n leeu. En die vierde was die gesig van ’n arend.', 'AFRNLV'),
(30, 10, 15, 'Die gerubs het opgestyg. Dit was dieselfde lewende wesens wat ek langs die Kebarrivier gesien het.', 'AFRNLV'),
(30, 10, 16, 'Wanneer die gerubs beweeg het, het die wiele saam beweeg. Wanneer hulle in die lug opgestyg het, het die wiele langs hulle gebly.', 'AFRNLV'),
(30, 10, 17, 'Wanneer die gerubs stilgestaan het, het die wiele ook gaan staan, want die gees van die lewende wesens was in die wiele.', 'AFRNLV'),
(30, 10, 18, 'Toe het die heerlikheid van die Here van die deur van die tempel af beweeg en oor die gerubs gehang.', 'AFRNLV'),
(30, 10, 19, 'Terwyl ek gekyk het, het die gerubs met hulle wiele na die oostelike ingang van die Here se tempel gevlieg. En die heerlikheid van die God van Israel het oor hulle gehang.', 'AFRNLV'),
(30, 10, 20, 'Dit was dieselfde lewende wesens wat ek onder die God van Israel gesien het toe ek langs die Kebarrivier was. Ek het geweet hulle is gerubs,', 'AFRNLV'),
(30, 10, 21, 'want elkeen het vier gesigte en vier vlerke gehad, en iets wat soos mensehande gelyk het, was onder hulle vlerke.', 'AFRNLV'),
(30, 10, 22, 'Hulle gesigte het ook net soos die gesigte gelyk van die wesens wat ek langs die Kebar gesien het, en hulle het reguit vorentoe beweeg, net soos die ander gedoen het.', 'AFRNLV'),
(30, 11, 1, 'Die Gees het my toe opgelig en na die oostelike ingang van die tempel van die Here gebring. Daar sien ek toe 25 leiers van die stad. Tussen hulle was Jaäsanja seun van Assur en Pelatja seun van Benaja. Hulle was leiers van die volk.', 'AFRNLV'),
(30, 11, 2, 'Die Gees sê toe vir my: “Mensekind, dít is die mans wat bose planne uitdink en slegte advies in hierdie stad gee.', 'AFRNLV'),
(30, 11, 3, 'Hulle sê vir die mense: ‘Is dit nie ’n goeie tyd om huise te bou nie? Ons stad is soos ’n ysterpot. Daarbinne is jy so veilig soos vleis in die pot.’', 'AFRNLV'),
(30, 11, 4, 'Daarom moet jy hard en duidelik teen hulle profeteer, mensekind.”', 'AFRNLV'),
(30, 11, 5, 'Die Gees van die Here kom toe oor my en Hy beveel my om te sê: “Dit is wat die Here van die mense van Israel sê: Is dit wat julle sê? Ja, Ek weet dit is. Ek ken mos elke gedagte wat in julle gedagtewêreld opkom.', 'AFRNLV'),
(30, 11, 6, 'Julle het aangehou om mense te vermoor sodat julle strate vol lyke is.', 'AFRNLV'),
(30, 11, 7, '“Daarom sê die oppermagtige Here nou: Hierdie stad ís ’n ysterpot. Maar die slagoffers van julle bose optrede is die stukke vleis daarin. En julle is hoegenaamd nie veilig nie, want Ek sleep julle binnekort uit die stad.', 'AFRNLV'),
(30, 11, 8, 'Julle is bang vir oorlog, en dis oorlog wat Ek oor julle gaan bring, sê die oppermagtige Here.', 'AFRNLV'),
(30, 11, 9, '“Ek dryf julle uit Jerusalem en gee julle oor aan vreemdelinge wat julle namens My sal straf.', 'AFRNLV'),
(30, 11, 10, 'Julle sal al langs die grense van Israel uitgeroei word, en dan sal julle weet dat Ek die Here is.', 'AFRNLV'),
(30, 11, 11, 'Nee, hierdie stad sal nie ’n ysterpot vir julle wees nie, en julle sal nie daarbinne so veilig soos vleis wees nie. Ek sal julle straf tot by die grense van Israel.', 'AFRNLV'),
(30, 11, 12, '“Dan sal julle weet dat Ek die Here is. Julle het mos geweier om aan My gehoorsaam te wees. Julle het eerder al die verkeerde dinge gedoen wat die nasies rondom julle gedoen het.”', 'AFRNLV'),
(30, 11, 13, 'Terwyl ek nog gepraat het, het Pelatja seun van Benaja skielik gesterf. Ek het toe met my gesig op die grond neergeval en uitgeroep: “O oppermagtige Here, gaan U almal in Israel doodmaak?”', 'AFRNLV'),
(30, 11, 14, 'Die Here het vir my gesê:', 'AFRNLV'),
(30, 11, 15, '“Mensekind, die mense wat in Jerusalem agtergebly het, jou eie mense, praat oor hulle familie wat in ballingskap is. Hulle sê: ‘Hulle is ver weg van die Here, en nou het Hy hulle grond vir ons gegee!’', 'AFRNLV'),
(30, 11, 16, 'Daarom moet jy sê: So sê die oppermagtige Here: Alhoewel Ek julle in ballingskap in al die lande van die wêreld verstrooi het, sal Ek in die tyd wat julle ballinge is, ’n heiligdom vir julle wees.', 'AFRNLV'),
(30, 11, 17, 'Jy moet sê: So sê die oppermagtige Here: Ek maak hierdie mense bymekaar tussen die nasies en versamel hulle uit die lande waarheen Ek hulle verstrooi het. En Ek gee die land Israel vir hulle terug.', 'AFRNLV'),
(30, 11, 18, '“En as hulle terugkom na hulle eie land, sal hulle al die walglike dinge en elke verfoeilike beeld verwyder.', 'AFRNLV'),
(30, 11, 19, 'En Ek sal hulle harte verander en hulle gees nuut maak. Ek sal die harte van klip wegneem en vir hulle sagte harte in die plek daarvan gee.', 'AFRNLV'),
(30, 11, 20, 'Dan sal hulle my opdragte en wette gehoorsaam. En hulle sal my volk wees, en Ek sal hulle God wees.', 'AFRNLV'),
(30, 11, 21, 'Maar dié wat na walglike dinge en verfoeilike beelde verlang, sal Ek straf vir hulle sondes, sê die oppermagtige Here.”', 'AFRNLV'),
(30, 11, 22, 'Die gerubs het toe hulle vlerke gelig en met die wiele langs hulle opgestyg. Die heerlikheid van die God van Israel het oor hulle gehang.', 'AFRNLV'),
(30, 11, 23, 'Toe het die heerlikheid van die Here uit die stad opgestyg en bokant die berg aan die oostekant van die stad gaan staan.', 'AFRNLV'),
(30, 11, 24, 'Hierna het die Gees van God my na die ballinge in Babilon teruggeneem. Dit was die gesig wat ek gesien het.', 'AFRNLV'),
(30, 11, 25, 'En ek het die ballinge alles vertel wat die Here vir my gewys het.', 'AFRNLV'),
(30, 12, 1, 'Die Here het weer met my gepraat:', 'AFRNLV'),
(30, 12, 2, '“Mensekind, jy lewe tussen opstandelinge wat die waarheid kan sien as hulle wil, maar hulle wil nie. Hulle sou my stem kon hoor as hulle maar net sou luister, maar hulle wil nie luister nie, want hulle is opstandig.', 'AFRNLV'),
(30, 12, 3, '“Gee nou vir hulle ’n praktiese uitbeelding van hoe dit sal wees om in ballingskap te gaan. Pak net wat jy op jou rug kan dra en gaan dan uit jou huis uit asof jy op reis vertrek. Doen dit in helder daglig sodat al die mense jou kan sien. Dalk sal hulle nadink oor wat dit beteken, al is hulle so opstandig.', 'AFRNLV'),
(30, 12, 4, '“Bring vandag nog alles uit wat jy in ballingskap sou saamneem. Terwyl hulle vir jou kyk, gaan teen die aand se kant uit jou huis uit asof jy in ballingskap vertrek.', 'AFRNLV'),
(30, 12, 5, 'Maak ’n gat in die muur terwyl hulle kyk. Klim dan met jou besittings deur die gat.', 'AFRNLV'),
(30, 12, 6, 'Terwyl hulle kyk, tel jou besittings op jou rug en loop weg die nag in. Maak jou gesig toe en moenie na die land rondom jou kyk nie. Dit sal ’n teken wees vir die mense van Israel.”', 'AFRNLV'),
(30, 12, 7, 'Ek het toe gedoen soos ek beveel is. Helder oordag het ek alles wat ek in ballingskap sou wou saamneem, uitgedra na buite. Teen die aand het ek met my hande ’n gat deur die muur gegrawe terwyl almal na my kyk. In die donkerte het ek met my besittings op my rug buitentoe gegaan.', 'AFRNLV'),
(30, 12, 8, 'Die volgende môre het die Here vir my gesê:', 'AFRNLV'),
(30, 12, 9, '“Mensekind, hierdie opstandige mense, die volk van Israel, het gevra wat dit beteken.', 'AFRNLV'),
(30, 12, 10, 'Sê vir hulle: Dit is wat die oppermagtige Here sê: Wat jy gedoen het, is ’n boodskap vir die koning in Jerusalem en vir al die mense van Israel wat in die stad is.', 'AFRNLV'),
(30, 12, 11, 'Sê vir hulle: ‘Ek is vir julle ’n teken. Soos ek gedoen het, so sal met julle gedoen word.’ “Want hulle sal uit hulle huise verdryf word en in ballingskap weggestuur word.', 'AFRNLV'),
(30, 12, 12, 'Ook koning Sedekia wat tussen hulle is, sal sy besittings in die nag op sy rug sit en weggaan. Hulle sal ’n gat in die muur grawe sodat hy uit die stad kan gaan. En hy sal sy gesig toemaak sodat hy nooit weer sy eie land sal sien nie.', 'AFRNLV'),
(30, 12, 13, 'Dan sal Ek my vangnet uitgooi en hom vang. Ek bring hom na Babilon, die land van die Babiloniërs. Maar hy sal sy land nooit sien nie, en hy sal daar doodgaan.', 'AFRNLV'),
(30, 12, 14, 'Ek sal almal wat hom help, sy diensknegte en wagte, in alle rigtings verstrooi, en hulle met die swaard doodmaak.', 'AFRNLV'),
(30, 12, 15, '“Die dag wanneer Ek hulle tussen die nasies en oor baie lande verstrooi, sal hulle weet dat Ek die Here is.', 'AFRNLV'),
(30, 12, 16, 'Maar Ek sal enkeles van hulle red van die oorlog, hongersnood en pessiektes sodat hulle vir die nasies waar hulle gaan bly van hulle afskuwelike dade kan vertel. Dan sal die nasies besef dat Ek die Here is!”', 'AFRNLV'),
(30, 12, 17, 'Die Here het weer met my gepraat:', 'AFRNLV'),
(30, 12, 18, '“Mensekind, bewe terwyl jy jou kos eet en bewe van vrees terwyl jy jou water drink.', 'AFRNLV'),
(30, 12, 19, 'Sê vir die burgers van die land: So sê die oppermagtige Here vir die inwoners van Jerusalem en vir die land Israel: Hulle sal bewe terwyl hulle hulle kos eet en hulle sal hulle water in wanhoop drink. Hulle land sal gestroop word van alles wat daarin is oor al die geweld wat die mense wat daarin bly, gepleeg het.', 'AFRNLV'),
(30, 12, 20, 'Die stede sal verwoes word en die grond sal verlate lê. Dan sal hulle weet dat Ek die Here is.”', 'AFRNLV'),
(30, 12, 21, 'Die Here het nog ’n keer met my gepraat:', 'AFRNLV'),
(30, 12, 22, '“Mensekind, wat is daardie spreuk wat in die land Israel gebruik word? Julle sê: ‘Die tyd gaan verby en maak van elke profeet ’n leuenaar.’', 'AFRNLV'),
(30, 12, 23, 'Sê vir die mense die oppermagtige Here sê: Ek maak ’n einde aan hierdie spreekwoord. Hulle sal ophou om dit in Israel te gebruik. Ek gee ’n nuwe spreekwoord in die plek van die ou een: ‘Die tyd het gekom dat elke profesie waar sal word!’', 'AFRNLV'),
(30, 12, 24, '“Dan sal julle sien wat van al die vals visioene en al die vleiende voorspellings in Israel word,', 'AFRNLV'),
(30, 12, 25, 'want Ek is die Here! Wat Ek sê, gebeur altyd. Dit sal nie verder uitgestel word nie. In julle dag, opstandige volk, sê Ek dit en doen Ek dit, sê die oppermagtige Here.”', 'AFRNLV'),
(30, 12, 26, 'Toe het die Here weer met my gepraat:', 'AFRNLV'),
(30, 12, 27, '“Mensekind, die mense van Israel sê: ‘Wat hy nou sê, gaan nie gou gebeur nie, eers oor ’n lang tyd!’', 'AFRNLV'),
(30, 12, 28, 'Daarom, sê vir hulle die oppermagtige Here sê: Niks van wat Ek gesê het, gaan verder uitgestel word nie. Ek gaan nou alles doen wat Ek gesê het! So sê die oppermagtige Here.”', 'AFRNLV'),
(30, 13, 1, 'Die Here het vir my gesê:', 'AFRNLV'),
(30, 13, 2, '“Mensekind, profeteer teen die vals profete van Israel wat almal hulle eie profesieë uitdink. Sê vir hulle dat hulle na die Here moet luister.', 'AFRNLV'),
(30, 13, 3, 'So sê die oppermagtige Here: Verwoesting wag vir die vals profete wat geen visioene gesien het nie, maar wat praat volgens hulle verbeelding!', 'AFRNLV'),
(30, 13, 4, '“Mense van Israel, hierdie profete van julle is soos jakkalse wat in die puinhope rondgrawe.', 'AFRNLV'),
(30, 13, 5, 'Hulle het niks gedoen om die gapings in die muur te help opbou nie. En hulle het nie ’n muur om Israel gebou sodat hy regop kan staan in die oorlog wanneer die Dag van die Here aanbreek nie.', 'AFRNLV'),
(30, 13, 6, 'Hulle het visioene gesien wat nie waar is nie. Hulle voorspellings is leuens. Hulle sê: ‘Die Here sê so en so,’ al het Hy hulle nie gestuur nie. En dan verwag hulle dat Hy moet laat gebeur wat hulle voorspel het!', 'AFRNLV'),
(30, 13, 7, 'Is jou visioene nie vals en jou voorspellings nie leuens as jy sê: ‘Hierdie boodskap is van die Here!’, as Ek nie eens met jou gepraat het nie?', 'AFRNLV'),
(30, 13, 8, '“Daarom sê die oppermagtige Here: Ek word jou vyand omdat jy leuens verkondig en jou visioene vals is. So sê die oppermagtige Here:', 'AFRNLV'),
(30, 13, 9, 'Ek lig my vuis teen elke profeet wat lieg, en hulle sal verban word uit die gemeenskap van Israel. Ek krap hulle name uit Israel se annale. Hulle sal nooit weer hulle eie land sien nie. Dan sal hulle agterkom dat Ek die oppermagtige Here is!', 'AFRNLV'),
(30, 13, 10, '“Hierdie bose profete mislei my volk as hulle sê: ‘Daar is rus en kalmte!’ terwyl daar geen vrede is nie! Dit is asof mense vir hulleself ’n dun muur bou, en nou probeer hierdie profete dit sterker maak deur dit met kalk af te wit.', 'AFRNLV'),
(30, 13, 11, 'Sê vir die mense wat die muur afgewit het dat hulle muur binnekort gaan omval. ’n Groot reënstorm met baie haelstene en sterk winde sal die muur omgooi.', 'AFRNLV'),
(30, 13, 12, 'En wanneer die muur val, sal mense uitroep: ‘Waar is die kalk waarmee julle dit afgewit het nou?’', 'AFRNLV'),
(30, 13, 13, '“Daarom sê die oppermagtige Here: Ek sal jou witgewaste muur wegvoer in ’n storm van verontwaardiging, met ’n vloed van woede en haelstene van toorn.', 'AFRNLV'),
(30, 13, 14, 'Julle muur wat julle ewe netjies afgewit het, breek Ek af tot op die fondasie. En wanneer dit inmekaarstort, sal dit julle verpletter. Dan sal julle erken dat Ek die Here is.', 'AFRNLV'),
(30, 13, 15, 'Eers dan sal my woede teen die muur en die mense wat dit afgewit het, afgekoel wees. Dan sal Ek vir julle sê: Die muur én die mense wat dit afgewit het, is daarmee heen.', 'AFRNLV'),
(30, 13, 16, 'Hulle is die profete wat oor Jerusalem geprofeteer het en vertel het hoe goed dit sal gaan, terwyl daar geen vrede was nie, sê die oppermagtige Here.”', 'AFRNLV'),
(30, 13, 17, '“Mensekind, waarsku ook teen die vroue wat net profeteer wat in hulle verbeelding opkom. Profeteer oor hulle.', 'AFRNLV'),
(30, 13, 18, 'Sê vir hulle: So sê die oppermagtige Here: Verwoesting wag vir die mense wat toorbande om mense se gewrigte vasmaak en vir jonk en oud sluiers laat dra in ’n poging om mense in hulle mag te kry. Kan julle my volk in ’n lokval lei sonder om julleself te vernietig?', 'AFRNLV'),
(30, 13, 19, 'Julle laat my volk van My af wegdraai vir ’n paar hande vol gars of vir ’n stukkie brood. So het julle dié doodgemaak wat nie moes doodgaan nie. En julle het lewe belowe aan dié wat nie moes lewe nie. Julle het gelieg vir my volk wat baie graag na leuens luister.', 'AFRNLV'),
(30, 13, 20, '“So sê die oppermagtige Here: Ek is teen julle toorbande omdat julle dit gebruik om mense soos voëls te vang. Ek ruk dit van julle arms af. Dan maak Ek my volk, wat julle soos voëls gevang het, vry.', 'AFRNLV'),
(30, 13, 21, 'Ek sal ook die sluiers afruk en my volk uit julle mag red. Hulle sal nie meer julle slagoffers wees nie. Dan sal julle erken dat Ek die Here is.', 'AFRNLV'),
(30, 13, 22, 'Julle het regverdige mense met julle leuens moedeloos gemaak. Ek wou nie hê dat hulle ly nie. En julle het die goddeloses aangemoedig om nie met hulle sondige dade te breek en so hulle lewe te red nie.', 'AFRNLV'),
(30, 13, 23, 'Daarom sal julle nie langer praat oor visioene wat julle kamtig sien terwyl dit nie so is nie. En julle sal ook nie verder voorspellings waag nie, want Ek sal my volk uit julle mag red. Dan sal julle weet dat Ek die Here is.”', 'AFRNLV'),
(30, 14, 1, 'Party van die leiers van Israel het by my besoek kom aflê. Terwyl hulle by my sit,', 'AFRNLV'),
(30, 14, 2, 'het die Here vir my gesê:', 'AFRNLV'),
(30, 14, 3, '“Mensekind, hierdie leiers het hulle harte op afgode gerig. Hulle het die struikelblok van sonde in hulle lewe toegelaat. Hoekom moet Ek toelaat dat hulle enigiets van My vra?', 'AFRNLV'),
(30, 14, 4, 'Sê vir hulle die oppermagtige Here sê: Ek, die Here, sal die mense van Israel straf, hulle wat afgode in hulle harte oprig en die struikelblok van sonde toelaat, en wat dan nogtans die profeet vir raad kom vra.', 'AFRNLV'),
(30, 14, 5, 'Ek sal dit doen om die volk Israel se harte te herower, hulle wat My verlaat het om hulle afgode te dien.', 'AFRNLV'),
(30, 14, 6, '“Daarom, sê vir die volk Israel die oppermagtige Here sê: Draai om! Draai weg van julle afgode! Hou op met julle afskuwelike dade!', 'AFRNLV'),
(30, 14, 7, 'Want as enigeen uit Israel of ’n vreemdeling My verwerp en sy hart rig op afgode en oor sonde struikel, en nogtans na die profeet toe kom om raad van My te kry, sal Ek so iemand self antwoord.', 'AFRNLV'),
(30, 14, 8, 'Ek sal self teen sulke mense draai en van hulle ’n verskriklike voorbeeld maak. Ek sal hulle uit my volk verwyder. Dan sal julle erken dat Ek die Here is.', 'AFRNLV'),
(30, 14, 9, 'En as ’n profeet hom laat mislei om iets te sê, sal dit wees omdat Ek, die Here, daardie profeet mislei het. Ek sal my hand teen hom uitsteek en hom verwyder uit die midde van my volk Israel.', 'AFRNLV'),
(30, 14, 10, 'Hulle sal hulle skuld moet dra. Die profeet sal net so gestraf word soos die mens wat hom kom raadpleeg het.', 'AFRNLV'),
(30, 14, 11, 'Op hierdie manier sal die volk Israel leer om nie weg te dwaal van My af nie. Hulle sal nie meer in sonde val nie. Hulle sal my volk wees, en Ek sal hulle God wees, sê die oppermagtige Here.”', 'AFRNLV'),
(30, 14, 12, 'Die Here het ook nog vir my gesê:', 'AFRNLV'),
(30, 14, 13, '“Mensekind, veronderstel die mense van ’n land sondig teen My en tree troueloos teen My op. Veronderstel Ek lig dan my vuis op om hulle te verpletter en Ek vat hulle kos weg en stuur ’n hongersnood wat mens en dier vernietig.', 'AFRNLV'),
(30, 14, 14, 'Dan, selfs al was Noag, Daniël en Job tussen hulle, sou dié drie se regverdige optrede niemand anders gered het behalwe net vir hulleself nie, sê die oppermagtige Here.', 'AFRNLV'),
(30, 14, 15, '“Of veronderstel Ek stuur ’n klomp gevaarlike wilde diere om die land te verwoes en die mense dood te maak. Die land word verlate sodat niemand dit waag om daar deur te trek nie', 'AFRNLV'),
(30, 14, 16, 'Selfs al was hierdie drie mans daar, verklaar die oppermagtige Here, sou dit niks aan die situasie verander nie. Dit sou nie die mense van verwoesting red nie. Net daardie drie sou gered word. Maar die land sal verwoes word.', 'AFRNLV'),
(30, 14, 17, '“Of veronderstel Ek bring oorlog teen die land, en Ek stuur vyande om te kom en mens en dier te vernietig.', 'AFRNLV'),
(30, 14, 18, 'Selfs al was hierdie drie mans in die land, sweer die oppermagtige Here dat hulle nie hulle eie seuns en dogters sou kon red nie. Net hulle sal gered word.', 'AFRNLV'),
(30, 14, 19, '“Of veronderstel Ek stort my woede uit oor die land deur pessiekte in die land te laat uitbreek, en die pessiekte maak mens en dier dood.', 'AFRNLV'),
(30, 14, 20, 'Selfs al het Noag, Daniël en Job daar gebly, sweer die oppermagtige Here, sou hulle nie hulle eie seuns of dogters kon red nie. Net hulle sou gered word deur hulle regverdige optrede.', 'AFRNLV'),
(30, 14, 21, '“So sê die oppermagtige Here: Hoeveel erger gaan dit nie wees nie as Ek al vier my vreesaanjaende strawwe oor Jerusalem uitstort: oorlog, hongersnood, wilde diere en pessiekte. Mens en dier sal doodgemaak word.', 'AFRNLV'),
(30, 14, 22, 'Tog sal daar ’n klompie oorlewendes oorbly, ’n oorblyfsel wat uit Jerusalem gebring word. Hulle sal as ballinge kom om tussen julle te kom bly. En dan sal julle self sien hoe boos hulle is. En dan sal julle beter voel oor die ramp wat Ek oor Jerusalem gebring het, oor alles wat Ek Jerusalem aangedoen het.', 'AFRNLV'),
(30, 14, 23, 'Julle sal verstaan wanneer julle sien hoe hulle optree. Dan sal julle saamstem dat Ek hierdie dinge wat Ek aan die stad gedoen het, nie sonder rede gedoen het nie, sê die oppermagtige Here.”', 'AFRNLV'),
(30, 15, 1, 'Die Here het vir my nog ’n boodskap gegee:', 'AFRNLV'),
(30, 15, 2, '“Mensekind, hoe vergelyk ’n wingerdstok met ’n boom in die woud? Is ’n wingerdstok se hout so nuttig soos die boom se hout?', 'AFRNLV'),
(30, 15, 3, 'Kan sy hout gebruik word om daarvan gebruiksartikels te maak, soos penne waaraan jy iets kan ophang?', 'AFRNLV'),
(30, 15, 4, 'Nee, dit kan net as brandhout gebruik word. En as albei kante van die stok gebrand het en die middel is geskroei, is dit dan nog enigsins bruikbaar?', 'AFRNLV'),
(30, 15, 5, 'Jy kon dit nie vir enigiets gebruik toe dit heel was nie. Hoeveel minder kan dit in iets nuttigs verander word as die vuur dit gebrand het en dit geskroei is?', 'AFRNLV'),
(30, 15, 6, '“So sê die oppermagtige Here: Die mense van Jerusalem is soos wingerdstokke wat tussen die bome in die woud groei. Hulle het geen nut nie. Daarom het Ek hulle eenkant gesit om verbrand te word!', 'AFRNLV'),
(30, 15, 7, 'Ek sal hulle teenstander word. As hulle uit die een vuur ontsnap, sal Ek sorg dat ’n ander vuur hulle verteer. Wanneer Ek hulle teenstander geword het, sal hulle besef dat Ek die Here is.', 'AFRNLV'),
(30, 15, 8, 'Ek sal die land verlate maak omdat my volk troueloos teenoor My opgetree het, sê die oppermagtige Here.”', 'AFRNLV'),
(30, 16, 1, 'Ek het nog ’n boodskap van die Here gekry:', 'AFRNLV'),
(30, 16, 2, '“Mensekind, konfronteer Jerusalem met haar afskuwelike sondes.', 'AFRNLV'),
(30, 16, 3, 'Sê vir haar die oppermagtige Here sê: Jy is niks anders as ’n Kanaäniet nie! Jou pa was ’n Amoriet en jou ma ’n Hetiet.', 'AFRNLV'),
(30, 16, 4, 'Toe jy gebore is, het niemand vir jou omgegee nie. Jou naelstring is nie afgesny nie. Jy is nooit gewas nie. Niemand het jou met sout ingevryf of vir jou warm klere aangetrek nie.', 'AFRNLV'),
(30, 16, 5, 'Niemand het in jou belanggestel om dit vir jou te doen nie. Niemand het vir jou omgegee of vir jou gesorg nie. Die dag toe jy gebore is, is jy in die veld gelos om dood te gaan. Niemand wou jou hê nie.', 'AFRNLV'),
(30, 16, 6, '“Maar Ek het verbygekom en jou daar gesien. Jy het hulpeloos in jou eie bloed gelê en skop. Terwyl jy daar in jou bloed gelê het, het Ek gesê: ‘Lewe!’ Ja, waar jy in jou bloed gelê het, het Ek vir jou gesê: ‘Lewe!’', 'AFRNLV'),
(30, 16, 7, 'Ek het jou gehelp om soos ’n veldplant te groei. Jy het grootgeword en ’n mooi juweel geword. Jou borste het vol geword en jou hare het gegroei. Maar jy was nog kaal en sonder klere.', 'AFRNLV'),
(30, 16, 8, 'En toe Ek verbykom en jou weer sien, was jy oud genoeg om te trou. Daarom het Ek my jas vir jou aangetrek sodat jy nie kaal sou wees nie. Ek het ’n verbond met jou gesluit en met jou getrou, sê die oppermagtige Here. Jy het Myne geword.', 'AFRNLV'),
(30, 16, 9, '“Ek het jou toe gebad en jou bloed afgewas. En Ek het olie aan jou lyf gesmeer.', 'AFRNLV'),
(30, 16, 10, 'Ek het vir jou duur klere gegee wat van linne en sy gemaak is en mooi uitgeborduur is, asook sandale wat van fyn leer gemaak is.', 'AFRNLV'),
(30, 16, 11, 'Ek het vir jou mooi juweliersware gegee: armbande en halssnoere,', 'AFRNLV'),
(30, 16, 12, '’n ring vir jou neus en oorringe, en ’n pragtige kroon op jou kop.', 'AFRNLV'),
(30, 16, 13, 'Jy was pragtig met jou goud en silwer. Jou klere was van fyn linne en mooi geborduur. Jy het die lekkerste kos geëet: fynmeel, heuning en olyfolie. Jy het mooier as tevore geword. Jy het soos ’n koningin gelyk. En jy was ook een!', 'AFRNLV'),
(30, 16, 14, 'Jy het oor die hele wêreld bekend geword omdat jy so mooi was. Ek het jou skoonheid met my glans volmaak gemaak, sê die oppermagtige Here.', 'AFRNLV'),
(30, 16, 15, '“Maar toe het jy jou vertroue in jou beroemdheid en skoonheid begin stel. Jy het jouself as ’n prostituut aangebied vir elke man wat verbygegaan het. Jy het jouself uitverkoop.', 'AFRNLV'),
(30, 16, 16, 'En jy het die mooi klere wat Ek jou gegee het, gebruik om heiligdomme vir afgode te maak. Daar het jy as prostituut gelê. Ongelooflik! Hoe kan so iets gebeur?', 'AFRNLV'),
(30, 16, 17, 'Jy het jou juwele en die goud en silwer gevat wat Ek vir jou gegee het, en daarvan beeldjies van mans gemaak. En jy het hulle aanbid. So het jy egbreuk teen My gepleeg.', 'AFRNLV'),
(30, 16, 18, 'Jy het jou geborduurde klere gevat wat Ek jou gegee het, en vir jou afgode aangetrek. En jy het my olie en wierook gebruik om aan hulle te offer.', 'AFRNLV'),
(30, 16, 19, 'Verbeel jou! Jy het die fynmeel en olyfolie en heuning wat Ek jou gegee het, voor hulle as ’n offer neergesit, sê die oppermagtige Here.', 'AFRNLV'),
(30, 16, 20, '“Jy het ook jou seuns en dogters, die kinders wat jy by My gehad het, gevat en aan jou afgode geoffer. Was dit nie genoeg dat jy ’n prostituut geword het nie?', 'AFRNLV'),
(30, 16, 21, 'Moes jy ook my kinders slag en aan jou afgode offer?', 'AFRNLV'),
(30, 16, 22, 'In al die jare wat jy egbreuk gepleeg en vreeslike sondes gedoen het, het jy nie een keer teruggedink aan die dae toe jy kaal in die veld gelê het nie. Daar het jy in jou eie bloed gelê en skop.', 'AFRNLV'),
(30, 16, 23, '“Jy gaan sekerlik vernietig word, sê die oppermagtige Here. Ná al die verskriklike dinge wat jy aangevang het,', 'AFRNLV'),
(30, 16, 24, 'het jy ook ’n heiligdom vir jou afgode gebou. Jy het altare vir jou afgode op elke dorpsplein ingerig.', 'AFRNLV'),
(30, 16, 25, 'Op elke straathoek het jy ’n afgodsaltaar gebou en jou skoonheid verkoop. Jy het jou lyf aangebied vir elkeen wat verbygaan. Jy het nie opgehou om jou as prostituut uit te huur nie.', 'AFRNLV'),
(30, 16, 26, 'Jy het jouself ook verkoop aan jou goed bedeelde bure, die Egiptenaars. Jy het My baie kwaad gemaak deur aan te hou met jou afskuwelike dade.', 'AFRNLV'),
(30, 16, 27, 'Daarom het Ek jou met die vuis geslaan en jou grense ingekort. Ek het jou oorgegee aan jou vyande, die Filistyne. Selfs hulle was geskok deur jou afskuwelike gedrag!', 'AFRNLV'),
(30, 16, 28, 'Jy het ook saam met die Assiriërs geslaap. Dit lyk of jy nie genoeg minnaars kon kry nie! En steeds was jy nie bevredig nie.', 'AFRNLV'),
(30, 16, 29, 'Jy het toe ook daardie groot handelsreus Babilon by jou lys minnaars gevoeg. Maar steeds was jy nie bevredig nie!', 'AFRNLV'),
(30, 16, 30, '“Hoe siek is jy nie, sê die oppermagtige Here, dat jy aanhou om sulke dinge te doen! Jy is ’n prostituut wat geen skaamte ken nie!', 'AFRNLV'),
(30, 16, 31, 'Jy bou altare vir jou afgode op elke straathoek en elke stadsplein. Jy is erger as ’n prostituut. Jy wou so graag sonde doen dat jy nie eens betaling vir jou liefde gevra het nie.', 'AFRNLV'),
(30, 16, 32, 'Jy is ’n slegte vrou wat ander mans verkies, maar nie jou eie man naby jou wil hê nie.', 'AFRNLV'),
(30, 16, 33, 'Prostitute vra geld vir hulle dienste. Maar nie jy nie. Jy betaal jou minnaars! Van oral af koop jy hulle om sodat hulle na jou toe sal kom.', 'AFRNLV'),
(30, 16, 34, 'Jy is die teenoorgestelde van ander prostitute. Niemand betaal jou vir jou liefde nie. Nee, jy betaal hulle!”', 'AFRNLV'),
(30, 16, 35, '“Daarom, prostituut, luister na wat die Here vir jou sê!', 'AFRNLV'),
(30, 16, 36, 'So sê die oppermagtige Here: Jy het jou eer vir jou minnaars gegee en jou vir hulle kaal uitgetrek, en afskuwelike afgode aanbid. Jy het jou kinders as offers vir die afgode geslag.', 'AFRNLV'),
(30, 16, 37, 'Daarom gaan Ek jou minnaars bymekaarmaak, die mense met wie jy saam plesier gehad het, dié wat jy liefhet en dié wat jy haat. En Ek gaan jou voor hulle kaal uittrek sodat hulle na jou kan kyk.', 'AFRNLV'),
(30, 16, 38, 'Dan straf Ek jou soos ’n vrou gestraf word wat egbreuk en moord gepleeg het. Jy sal met jou bloed betaal as Ek my woede en jaloesie op jou wreek.', 'AFRNLV'),
(30, 16, 39, 'Ek gee jou oor in die mag van jou minnaars, daardie baie nasies. Hulle sal die heiligdomme vir jou afgode en jou altare omgooi. Hulle sal jou uittrek en jou mooi juwele afvat, en jou kaal, sonder klere agterlaat.', 'AFRNLV'),
(30, 16, 40, 'Hulle sal saamkom en jou met klippe doodgooi en jou met swaarde in stukke kap.', 'AFRNLV'),
(30, 16, 41, 'Hulle sal jou huise afbrand en jou voor baie vroue straf. Ek sal sorg dat jy nie weer ’n prostituut kan word nie en nie meer jou minnaars kan betaal nie.', 'AFRNLV'),
(30, 16, 42, '“Eers wanneer Ek my wraak teen jou laat uitwoed het, sal my woede afgekoel wees. Dan sal Ek kalm word en nie meer vir jou kwaad wees nie.', 'AFRNLV'),
(30, 16, 43, 'Maar eers gaan Ek jou ten volle laat boet vir jou sondes, want jy het jou jongdae vergeet toe jy hierdie dinge gedoen het. So sê die oppermagtige Here. Want by al jou walglike sondes het jy ook hierdie afstootlike dinge gedoen.', 'AFRNLV'),
(30, 16, 44, 'Mense wat spreekwoorde maak, sal van jou sê: ‘Die dogter is nes die ma.’', 'AFRNLV'),
(30, 16, 45, 'Jou ma het ook haar eie man en kinders verag, net soos jy. En jy is net soos jou susters, want hulle het hulle mans en kinders ook verag. Ja, jou ma was mos ’n Hetiet en jou pa ’n Amoriet.', 'AFRNLV'),
(30, 16, 46, '“Jou ouer suster is Samaria wat saam met haar dogters noord van jou geleef het. En jou jonger suster is Sodom wat saam met haar dogters suid van jou geleef het.', 'AFRNLV'),
(30, 16, 47, 'Jy het nie sommer maar net gesondig soos hulle nie. Nee, dit was nie genoeg vir jou nie. Binne ’n kort rukkie het jy hulle ver oortref!', 'AFRNLV'),
(30, 16, 48, 'So seker as wat Ek leef, sê die oppermagtige Here, Sodom en haar dogters het nooit gedoen wat jy en jou dogters gedoen het nie.', 'AFRNLV'),
(30, 16, 49, 'Sodom en haar dogters se sonde was dat hulle trots was en te veel kos gehad het en glad nie vir ander omgegee het nie. Hulle het nie arm en behoeftige mense gehelp nie.', 'AFRNLV'),
(30, 16, 50, 'Hulle was trots en het afskuwelike dinge gedoen. Daarom het Ek hulle uitgeroei, soos jy gesien het.', 'AFRNLV'),
(30, 16, 51, '“Selfs Samaria het nie die helfte van die sondes gedoen wat jy gedoen het nie. Jy het veel erger dinge gedoen as jou susters. Trouens, in vergelyking met jou lyk hulle regverdig!', 'AFRNLV'),
(30, 16, 52, 'Jy moet jou skaam omdat jy met jou sondes jou susters geregverdig het. Skaam jou omdat jou sondes só afskuwelik is dat jou susters in vergelyking met jou regverdig lyk!', 'AFRNLV'),
(30, 16, 53, '“Eendag gaan Ek die lot van Sodom en haar dogters en Samaria en haar dogters verander. Dan sal Ek jou ook weer oprig.', 'AFRNLV'),
(30, 16, 54, 'Daardie dag sal jy skaam voel oor alles wat jy gedoen het, oor jou sondes wat hulle goed laat voel het in vergelyking met jou.', 'AFRNLV'),
(30, 16, 55, 'Ja, jou susters, Sodom en Samaria, en hulle mense sal herstel word. Dan sal jy en jou mense ook herstel word.', 'AFRNLV'),
(30, 16, 56, 'Vroeër, toe jy trots was, het jy op Sodom neergesien.', 'AFRNLV'),
(30, 16, 57, 'Maar nou is jou afskuwelike gedrag voor die hele wêreld ten toon gestel. Jy is nou die een op wie neergesien word: deur die mense van Edom en die omgewing, en die mense van Filistea. Van alle kante af sien mense op jou neer.', 'AFRNLV'),
(30, 16, 58, 'Dit is die straf op jou afskuwelike sondes, sê die Here.', 'AFRNLV'),
(30, 16, 59, '“Nou sê die oppermagtige Here: Ek gee jou wat jy verdien, want jy het jou plegtige eed geminag en jou verbond gebreek.', 'AFRNLV'),
(30, 16, 60, 'Nogtans sal Ek onthou van die verbond wat Ek met jou gesluit het toe jy nog jonk was. Ek sal ’n ewige verbond met jou sluit.', 'AFRNLV'),
(30, 16, 61, 'Dan sal jy skaam wees as jy die dinge onthou wat jy gedoen het. Ek maak jou jonger en ouer susters dan jóú dogters, selfs al is hulle nie deel van ons verbond nie.', 'AFRNLV'),
(30, 16, 62, 'Ek sal weer my verbond met jou sluit, en jy sal erken dat Ek die Here is.', 'AFRNLV'),
(30, 16, 63, 'Jy sal jou sondes onthou. En dan sal jy stilbly omdat jy skaam kry, dié dag as Ek jou vergewe vir alles wat jy gedoen het, sê die oppermagtige Here.”', 'AFRNLV'),
(30, 17, 1, 'Toe het ek hierdie boodskap van die Here gekry:', 'AFRNLV'),
(30, 17, 2, '“Mensekind, vertel hierdie storie, hierdie gelykenis vir die mense van Israel.', 'AFRNLV'),
(30, 17, 3, 'Sê vir hulle die oppermagtige Here sê: “‘’n Groot arend met wye vlerke en bont vere het na die Libanon toe gekom. Hy het die top van ’n seder gevat', 'AFRNLV'),
(30, 17, 4, 'en dit afgepluk. Toe het hy dit weggedra na ’n stad vol handelaars en dit daar geplant.', 'AFRNLV'),
(30, 17, 5, '“‘Hy het ook ’n steggie uit jou land gevat en dit in vrugbare grond langs ’n breë rivier geplant. Hier sou dit so vinnig groei soos ’n wilgerboom.', 'AFRNLV'),
(30, 17, 6, 'Dit het wortelgeskiet en ’n wingerdstok geword, welig, maar laag op die grond. Sy takke het opgegroei na die arend toe, en sy wortels was diep in die grond. Dit het sterk ranke uitgestoot met baie blare.', 'AFRNLV'),
(30, 17, 7, 'Maar ’n ander groot arend met breë vlerke en baie vere het toe verbygekom. Die wingerdstok het sy wortels en takke na hom toe uitgesteek vir water.', 'AFRNLV'),
(30, 17, 8, 'Die wingerdstok het dit gedoen al was daar goeie grond en genoeg water sodat dit ’n sterk wingerdstok met baie blare en druiwe kon word.’', 'AFRNLV'),
(30, 17, 9, '“Jy moet sê: ‘Die oppermagtige Here vra: Sal dit goed gaan met die wingerdstok? Sal dit nie ontwortel word, gestroop van al sy vrugte sodat dit verdroog nie? Selfs die nuwe groei sal verskrompel. Baie mense of baie krag is nie nodig om die wingerdstok wortel en tak uit te roei nie.', 'AFRNLV'),
(30, 17, 10, 'As die wingerdstok oorgeplant is, sal dit groei? Sal dit nie heeltemal verdroog wanneer die oostewind dit tref nie? Dit sal verdroog in dieselfde grond waarin dit nou so mooi uitspruit.’”', 'AFRNLV'),
(30, 17, 11, 'Toe sê die Here vir my:', 'AFRNLV'),
(30, 17, 12, '“Sê vir hierdie opstandige mense: Verstaan julle nie die betekenis van die gelykenis van die arende nie? Ek sal vir julle verduidelik, sê die oppermagtige Here. Die koning van Babilon het na Jerusalem gekom. Hy het haar koning en leiers weggeneem en hulle na Babilon toe saamgeneem.', 'AFRNLV'),
(30, 17, 13, 'Hy het ’n ooreenkoms met ’n lid van die koning se familie gesluit en hom ’n eed laat aflê dat hy lojaal sou wees. Hy het ook haar mees invloedryke leiers in ballingskap weggevoer', 'AFRNLV'),
(30, 17, 14, 'sodat Israel nie weer sterk kon word en in opstand kom nie. Sy kon oorleef slegs as sy haar hou by haar ooreenkoms met Babilon.', 'AFRNLV'),
(30, 17, 15, '“Maar daardie koning het in opstand gekom en ambassadeurs na Egipte toe gestuur om ’n groot leërmag en baie perde te kry. Sal hy suksesvol wees? Sal die mens wat sulke dinge doen daarmee wegkom? Sal hy die ooreenkoms verbreek en tog ontsnap?', 'AFRNLV'),
(30, 17, 16, 'So seker as wat Ek leef, sê die oppermagtige Here, hy sal in Babilon sterf, in die land van die koning wat hom op die troon gesit het. Hy het dié koning se ooreenkoms verag en verbreek.', 'AFRNLV'),
(30, 17, 17, 'Wanneer oorlog uitbreek en Jerusalem beleër word, sal die farao en sy magtige leër nie vir Israel kan help nie. Baie sal hulle lewe verloor,', 'AFRNLV'),
(30, 17, 18, 'want die koning het die eed wat hy afgelê het, geminag deur die ooreenkoms te verbreek. Hy het gesweer dat hy gehoorsaam sou wees; daarom sal hy nie ontsnap nie.', 'AFRNLV'),
(30, 17, 19, '“So sê die oppermagtige Here: So seker as wat Ek lewe, Ek sal hom straf omdat hy die ooreenkoms met My verbreek het en die eed geminag het wat hy in my Naam gesweer het.', 'AFRNLV'),
(30, 17, 20, 'Ek sal my vangnet oor hom gooi en hom vang. Ek sal hom na Babilon toe bring en hom daar oordeel omdat hy verraad teen My gepleeg het.', 'AFRNLV'),
(30, 17, 21, 'En al sy beste soldate sal doodgemaak word. Dié wat in die stad oorbly, sal in alle windrigtings verstrooi word. Daardie dag sal julle weet dat Ek, die Here, so gesê het.', 'AFRNLV'),
(30, 17, 22, '“Die oppermagtige Here sê: Ek sal ’n takkie van die top van ’n hoë seder neem en dit plant. Ek sal ’n takkie afpluk en dit op ’n hoë berg plant.', 'AFRNLV'),
(30, 17, 23, 'Ek sal dit op ’n hoë berg in Israel plant. Dit sal takke vorm en vrugte dra. Dit sal ’n groot seder word. Allerhande voëls sal daarin nes maak en skuiling tussen die takke kry.', 'AFRNLV'),
(30, 17, 24, 'En al die bome sal weet dat dit Ek, die Here, is wat die groot boom afgekap het en die klein boompie groot laat word het. Dit is Ek wat die groen boom laat verdroog en nuwe lewe vir die dooie boom gee. Ek, die Here, het gepraat! Ek sal doen wat Ek gesê het.”', 'AFRNLV'),
(30, 18, 1, 'Ek het nog ’n boodskap van die Here gekry:', 'AFRNLV'),
(30, 18, 2, '“Hoekom gebruik julle dié spreekwoord in die land Israel: “‘Die ouers eet groen druiwe, en die kinders se tande word stomp’?', 'AFRNLV'),
(30, 18, 3, '“So seker as wat Ek leef, sê die oppermagtige Here, julle sal dit nie weer in Israel sê nie,', 'AFRNLV'),
(30, 18, 4, 'want Ek oordeel alle mense — ouers en kinders. Ek oordeel volgens dié reël: Die mens wat sondig, sal sterf.', 'AFRNLV'),
(30, 18, 5, '“Veronderstel iemand is regverdig: hy doen wat goed en reg is;', 'AFRNLV'),
(30, 18, 6, 'hy vier nie saam fees voor die afgode van Israel, en aanbid hulle nie. Hy is nie ontrou aan sy eie vrou, en slaap nie by ’n vrou wat menstrueer nie.', 'AFRNLV'),
(30, 18, 7, 'Hy verdruk nie mense nie en gee goed terug wat hy in pand geneem het. Hy beroof niemand nie, maar gee kos vir honger mense en klere vir behoeftiges.', 'AFRNLV'),
(30, 18, 8, 'Hy leen nie geld op rente nie, en eis nie woekerwins nie. Hy weerhou hom van onreg en laat reg geskied tussen mense.', 'AFRNLV'),
(30, 18, 9, 'Hy lewe volgens my voorskrifte en is getrou aan my bepalings. So ’n persoon is regverdig. Hy sal waarlik bly lewe, sê die oppermagtige Here.', 'AFRNLV'),
(30, 18, 10, '“Sê nou hierdie man het ’n seun wat ’n rower of moordenaar word. Hy weier om te doen wat reg is.', 'AFRNLV'),
(30, 18, 11, 'Hierdie seun doen al die bose dinge wat sy pa nooit sou doen nie: “Hy aanbid afgode op die berge en slaap by ander se vroue.', 'AFRNLV'),
(30, 18, 12, 'Hy verdruk arm en hulpelose mense. Hy beroof mense en gee nie goed terug wat hy in pand geneem het nie. Hy soek hulp by afgode en pleeg afskuwelike dade.', 'AFRNLV'),
(30, 18, 13, 'Hy leen geld uit op rente en eis woekerwins. “Sal so ’n mens lewe? Nee, hy het afskuwelike dinge gedoen en hy moet doodgemaak word. Hy moet die volle blaam dra.', 'AFRNLV'),
(30, 18, 14, '“Veronderstel nou hierdie sondige seun het weer ’n seun wat sy pa se afskuwelike gedrag sien, maar besluit om nie so te lewe nie.', 'AFRNLV'),
(30, 18, 15, '“Hy weier om op die berge afgode te aanbid en soek nie hulp by die afgode nie. Hy slaap nie by die vrou van ’n ander man nie.', 'AFRNLV'),
(30, 18, 16, 'Hy verdruk nie arm mense nie en vat niks in pand nie. Hy beroof niemand nie, maar gee van sy kos vir mense wat honger is en sy klere vir behoeftiges.', 'AFRNLV'),
(30, 18, 17, 'Hy verdruk niemand nie en vat nie rente of woekerwins nie. Hy is getrou aan my bepalings en lewe volgens my voorskrifte. “Hy sal nie doodgemaak word vir sy pa se sondes nie. Nee, hy sal bly lewe.', 'AFRNLV'),
(30, 18, 18, 'Die pa sal doodgemaak word oor die afskuwelike dade wat hy gepleeg het. Hy was wreed en het sy eie familie beroof. Hy het tussen sy mense slegte dinge gedoen.', 'AFRNLV'),
(30, 18, 19, '“Nou vra julle: ‘Waarom word die seun nie vir die pa se sondes verantwoordelik gehou nie?’ Die seun het dan gedoen wat reg en goed is en hy het my voorskrifte onderhou; daarom sal hy verseker lewe.', 'AFRNLV'),
(30, 18, 20, 'Die een wat sonde doen, word doodgemaak. ’n Kind sal nie vir die ouer se sondes gestraf word nie. En ’n ouer sal nie vir die kind se sondes gestraf word nie. Regverdige mense sal beloon word vir die goeie wat hulle doen. En slegte mense sal gestraf word vir die slegte wat hulle doen.', 'AFRNLV'),
(30, 18, 21, '“Maar as slegte mense ophou om slegte dinge te doen en my voorskrifte begin gehoorsaam en doen wat goed en reg is, sal hulle verseker lewe. Hulle sal nie doodgemaak word nie.', 'AFRNLV'),
(30, 18, 22, 'Al die verkeerde dade van die verlede sal vergeet word. Hulle sal lewe omdat hulle doen wat goed en reg is.', 'AFRNLV'),
(30, 18, 23, '“Dink julle, vra die oppermagtige Here, dat Ek daarvan hou om slegte mense te sien doodgaan? Natuurlik nie! Wil Ek nie veel eerder sien dat hulle omdraai van hulle slegte paaie en lewe nie?', 'AFRNLV'),
(30, 18, 24, '“Maar as regverdige mense omdraai en op die verkeerde paaie gaan loop en slegte dinge begin doen nes ander sondaars, sal hulle toegelaat word om te bly lewe? Nee, natuurlik nie! Al die goeie dinge wat hulle voorheen gedoen het, sal vergete wees. Hulle sal oor hulle ontrouheid doodgemaak word.', 'AFRNLV'),
(30, 18, 25, '“Tog sê julle: ‘Die Here is nie regverdig nie!’ Luister na My, mense van Israel. Is dit Ek wat onregverdig optree, of is dit julle?', 'AFRNLV'),
(30, 18, 26, 'Wanneer regverdige mense van die goeie af wegdraai en slegte dinge begin doen, sal hulle daaroor doodgemaak word. Ja, hulle sal sterf oor hulle sondige dade.', 'AFRNLV'),
(30, 18, 27, 'En as slegte mense van hulle slegte optrede wegdraai en doen wat die wet vereis en wat reg is, sal hulle hulle eie lewe red.', 'AFRNLV'),
(30, 18, 28, 'Hulle sal lewe omdat hulle oor hulle lewe nagedink het en besluit het om van hulle sondes weg te draai. Sulke mense sal nie doodgaan nie.', 'AFRNLV'),
(30, 18, 29, '“En tog hou die mense van Israel aan om te sê: ‘Die Here is onregverdig!’ Mense van Israel, dit is julle wat onregverdig is, nie Ek nie!', 'AFRNLV'),
(30, 18, 30, '“Daarom, mense van Israel, sal Ek elkeen van julle oordeel ooreenkomstig wat julle doen, sê die oppermagtige Here. Draai om! Draai weg van julle sondes af! Moenie dat dit julle vernietig nie!', 'AFRNLV'),
(30, 18, 31, 'Plaas al julle opstandigheid agter julle, en kry vir julleself ’n nuwe hart en ’n nuwe gees. Want hoekom wil julle sterf, mense van Israel?', 'AFRNLV'),
(30, 18, 32, 'Ek wil nie dat julle doodgaan nie, sê die oppermagtige Here. Draai terug en lewe!”', 'AFRNLV'),
(30, 19, 1, '“Sing hierdie begrafnislied oor die leiers van Israel:', 'AFRNLV'),
(30, 19, 2, '“‘Wat is jou ma? ’n Leeuwyfie tussen leeus! Sy lê tussen die jong leeus en maak haar welpies groot.', 'AFRNLV'),
(30, 19, 3, 'Sy het een van haar welpies as ’n sterk jong leeu laat grootword. Hy het geleer om prooi te vang. Toe het hy mense begin vang.', 'AFRNLV'),
(30, 19, 4, 'Die nasies het van hom gehoor. Hulle het hom in ’n vanggat gevang. En hulle het hom in kettings na Egipte weggelei.', 'AFRNLV'),
(30, 19, 5, '“‘Toe die leeuwyfie sien dat al haar hoop vir hom vernietig is, het sy ’n ander welpie gevat en hom ’n sterk jong leeu gemaak.', 'AFRNLV'),
(30, 19, 6, 'Hy het tussen die leeus rondgeloop en ’n sterk leeu geword. Hy het geleer om prooi te vang en ook ’n mensvreter geword.', 'AFRNLV'),
(30, 19, 7, 'Hy het vestings van nasies vernietig en hulle dorpe verwoes. Die land en almal daarin was verskrik wanneer hulle hom hoor brul.', 'AFRNLV'),
(30, 19, 8, 'Toe het die leërs van die nasies hom aangeval en van alle kante omsingel. Hulle het hulle vangnette uitgegooi en hom in hulle vanggat vasgekeer.', 'AFRNLV'),
(30, 19, 9, 'Hulle het hom met kettings in ’n hok voor die koning van Babel gebring. Hulle het hom gevange gehou sodat sy stem nie meer op Israel se berge gehoor word nie.', 'AFRNLV'),
(30, 19, 10, '“‘Jou ma was soos ’n wingerdstok wat langs die water geplant is. Dit het druiwe en ranke gehad omdat daar baie water was.', 'AFRNLV'),
(30, 19, 11, 'Haar takke was sterk, sterk genoeg vir septers van konings. Dit het hoog uitgetoring bo almal. Dit het uitgestaan omdat dit hoog was en ’n groot klomp welige takke gehad het.', 'AFRNLV'),
(30, 19, 12, 'Maar dit is in woede ontwortel en teen die grond neergegooi. Die woestynwind het dit laat opdroog en die vrugte gestroop. Die takke is afgeruk en deur vuur verbrand.', 'AFRNLV'),
(30, 19, 13, 'Nou is die wingerdstok in die woestyn geplant waar die grond hard en droog is.', 'AFRNLV'),
(30, 19, 14, '’n Vuur het uit sy takke gekom en die vrugte verbrand. Van die oorblywende takke is nie een sterk genoeg vir ’n koninklike septer nie.’ “Dit is ’n begrafnislied. Dit is nou tyd vir die begrafnis.”', 'AFRNLV'),
(30, 20, 1, 'Op 14 Augustus, in die sewende jaar van koning Jojagin se ballingskap, het sommige leiers van Israel by die Here kom raad vra. Hulle het voor my gesit en op sy antwoord gewag.', 'AFRNLV'),
(30, 20, 2, 'Toe het die Here hierdie boodskap vir my gegee:', 'AFRNLV'),
(30, 20, 3, '“Mensekind, sê vir die leiers van Israel die oppermagtige Here sê: Hoe durf julle My kom vra vir raad? So seker as wat Ek leef, Ek sal vir julle geen raad gee nie. Dit sê die oppermagtige Here.', 'AFRNLV'),
(30, 20, 4, '“Mensekind, oordeel jý oor hulle; jý moet hulle veroordeel! Vertel vir hulle hoe afskuwelik die optrede van hulle voorouers regtig was.', 'AFRNLV'),
(30, 20, 5, 'Sê vir hulle die oppermagtige Here sê: Toe Ek Israel uitverkies het en Myself aan haar in Egipte openbaar het, het Ek, die Here, vir Israel gesweer: ‘Ek, die Here, is jou God.’', 'AFRNLV'),
(30, 20, 6, 'Ek het belowe dat Ek haar en haar nageslag uit Egipte sou bring na ’n land wat Ek vir hulle uitgesoek het. Dit is ’n land van oorvloed waar melk en heuning volop is, die beste van alle lande.', 'AFRNLV'),
(30, 20, 7, 'Toe het Ek vir hulle gesê: ‘Elkeen van julle moet julle afgode nou weggooi. Moenie julle besoedel met Egiptiese afgode nie, want Ek, die Here, is julle God.’', 'AFRNLV'),
(30, 20, 8, '“Maar hulle was opstandig teen My en wou nie luister nie. Hulle het nie hulle afgode weggegooi en nie die Egiptiese gode gelos nie. Toe het Ek gedreig dat Ek my wraak oor hulle sou uitgiet om my woede op hulle af te koel terwyl hulle nog in Egipte is.', 'AFRNLV'),
(30, 20, 9, 'Maar, om my eer te beskerm het Ek dit nie gedoen nie. Anders sou die nasies in die omgewing Israel se God spot en vir Israel lag. Hy het immers belowe om sy volk te red.', 'AFRNLV'),
(30, 20, 10, '“Daarom het Ek my volk uit Egipte gebring en in die woestyn ingelei.', 'AFRNLV'),
(30, 20, 11, 'Daar het Ek vir hulle my voorskrifte gegee en my bepalings bekendgemaak sodat elkeen wat daaraan gehoorsaam is, kon bly lewe.', 'AFRNLV'),
(30, 20, 12, 'En Ek het vir hulle my Sabbatte gegee as dae van rus, as ’n teken van die verhouding tussen My en hulle. So wou Ek hulle daaraan herinner dat Ek, die Here, hulle afgesonder het om heilig en spesiaal te wees.', 'AFRNLV'),
(30, 20, 13, '“Maar die mense van Israel was in die woestyn opstandig teen My. Hulle het daar al geweier om my voorskrifte te gehoorsaam. Hulle het hulle nie aan my wil gesteur nie, al sou gehoorsaamheid aan hulle die lewe gegee het. Daarom het hulle my Sabbatdae geminag. Ek het gedreig om my wraak oor hulle uit te giet. Ek was van plan om hulle in die woestyn heeltemal te vernietig.', 'AFRNLV'),
(30, 20, 14, 'Maar ter wille van my Naam het Ek dit nie gedoen nie. Anders sou die nasies wat gesien het hoe Ek my volk uit Egipte uitgelei het, kon sê dat Ek hulle vernietig het omdat Ek kwansuis nie vir hulle kon sorg nie.', 'AFRNLV'),
(30, 20, 15, 'Maar Ek het in die woestyn vir hulle gesweer dat Ek hulle nie in die land sou bring wat Ek vir hulle bestem het nie — die land van melk en heuning, die mooiste plek op aarde.', 'AFRNLV'),
(30, 20, 16, 'Want hulle het my bepalings verwerp, my wil vir hulle geïgnoreer en my Sabbatte geminag. Hulle harte het aan afgode behoort.', 'AFRNLV'),
(30, 20, 17, 'Tog het Ek hulle jammer gekry en hulle nie in die woestyn vernietig nie.', 'AFRNLV'),
(30, 20, 18, '“Daar in die woestyn het Ek ook hulle kinders gewaarsku om nie in hulle ouers se voetspore te volg en hulle nie met die afgode te besoedel nie.', 'AFRNLV'),
(30, 20, 19, '‘Ek, die Here, is julle God,’ het Ek vir hulle gesê. ‘Wees gehoorsaam aan my voorskrifte, doen my wil', 'AFRNLV'),
(30, 20, 20, 'en beskou my Sabbatdae as heilig, want dit is ’n teken van die verhouding tussen My en julle. Dan sal julle weet dat Ek, die Here, julle God is.’', 'AFRNLV'),
(30, 20, 21, '“Maar ook hulle kinders was teen My opstandig. Hulle het geweier om gehoorsaam te wees aan my voorskrifte. Hulle het nie my bepalings nagekom en my wil gedoen nie, al sou gehoorsaamheid daaraan beteken dat hulle lewe. Hulle het my Sabbatdae geminag. Daarom het Ek gedreig om daar in die woestyn my wraak oor hulle uit te giet en my woede oor hulle af te koel.', 'AFRNLV'),
(30, 20, 22, '“Tog het Ek dit nie gedoen nie om my eer te beskerm tussen die nasies wat die mag gesien het waarmee Ek hulle uit Egipte gebring het.', 'AFRNLV'),
(30, 20, 23, 'Maar Ek het daar in die woestyn gesweer dat Ek hulle onder die nasies en oor al die lande sou verstrooi,', 'AFRNLV'),
(30, 20, 24, 'want hulle was nie gehoorsaam aan my bepalings nie. Hulle het my voorskrifte verag. Hulle het my Sabbatdae geminag en na hulle voorouers se afgode verlang.', 'AFRNLV'),
(30, 20, 25, '“Toe het Ek hulle oorgegee aan waardelose voorskrifte en bepalings wat nie vir hulle lewe kon bring nie.', 'AFRNLV'),
(30, 20, 26, 'Ek het toegelaat dat hulle hulle besoedel met die geskenke wat Ek vir hulle gegee het. Ek het toegelaat dat hulle hulle eersgebore kinders aan hulle gode offer. So wou Ek hulle verwoes, om vir hulle te wys wie Ek, die Here, is.”', 'AFRNLV'),
(30, 20, 27, '“Mensekind, daarom moet jy vir die mense van Israel sê: Die oppermagtige Here sê: Julle voorouers het aangehou om My te laster deur ontrou aan My te wees.', 'AFRNLV'),
(30, 20, 28, 'Want toe Ek hulle in die land bring wat Ek aan hulle belowe het, het hulle offers gebring en wierook gebrand op elke heuwel en onder elke groen boom wat hulle gesien het. Hulle het My kwaad gemaak met hulle offers vir hulle afgode. Hulle het wierook gebrand en drankoffers voor hulle uitgegiet.', 'AFRNLV'),
(30, 20, 29, 'Toe het Ek vir hulle gevra: ‘Wat is hierdie hoogte waarheen julle gaan?’ “Dié plekke word vandag nog Bama — ‘hoogte’ — genoem.', 'AFRNLV'),
(30, 20, 30, '“Daarom, gaan sê vir die mense van Israel die oppermagtige Here sê: Gaan julle julle besoedel net soos julle voorouers gedoen het? Gaan julle ontrou wees aan My deur voor die afstootlike afgode te buig?', 'AFRNLV'),
(30, 20, 31, 'Want elke keer as julle geskenke vir hulle bring en julle kinders as offers vir hulle verbrand, besoedel julle julleself, tot vandag toe. En moet Ek dan nou luister en julle help, mense van Israel? So seker as wat Ek leef, sê die oppermagtige Here, Ek sal nie met julle praat nie, selfs al kom vra julle vir ’n boodskap.', 'AFRNLV'),
(30, 20, 32, '“Julle sê: ‘Ons wil soos die nasies rondom ons wees wat afgode van hout en klip aanbid.’ Maar wat julle wil, sal nooit gebeur nie.', 'AFRNLV'),
(30, 20, 33, '“So seker as Ek lewe, sê die oppermagtige Here, Ek sal met ’n ystervuis en met mag oor julle regeer en Ek sal my woede oor julle uitgiet.', 'AFRNLV'),
(30, 20, 34, 'Ek bring julle met ’n ystervuis en met mag tussen die nasies uit en Ek maak julle bymekaar uit die lande waarheen Ek julle verstrooi het.', 'AFRNLV'),
(30, 20, 35, '“En Ek bring julle na die woestyn van die nasies en daar oordeel Ek oor julle van aangesig tot aangesig.', 'AFRNLV'),
(30, 20, 36, 'Daar sal Ek julle oordeel soos Ek julle voorouers in die woestyn geoordeel het nadat Ek hulle uit Egipte gebring het, sê die oppermagtige Here.', 'AFRNLV'),
(30, 20, 37, 'Ek sal julle sorgvuldig tel en julle verantwoordelik hou vir die eise wat my ooreenkoms aan julle stel.', 'AFRNLV'),
(30, 20, 38, 'Ek sal julle skoonmaak van almal wat opstandig teen My is en sondig. Ek sal hulle uit die lande bring waar hulle in ballingskap woon. Maar hulle sal nooit weer in die land Israel ingaan nie. Wanneer dit gebeur, sal julle weet dat Ek die Here is.', 'AFRNLV');
